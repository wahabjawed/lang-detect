Man ir atbilde uz jautājumu, kuru mēs visi esam uzdevuši.
Jautājums ir:
kādēļ tieši burtu X izmantot
nezināmā apzīmēšanai?
Zinu, ka mums to jau mācīja matemātikas stundās,
bet šobrīd tas kultūrā ir visur —
X balva, X-faili,
Projekts X, TEDx.
No kurienes tas ir radies?
Pirms aptuveni sešiem gadiem
es nolēmu apgūt arābu valodu,
kas izrādījās ārkārtīgi loģiska valoda.
Arābiski uzrakstīt vārdu,
izteicienu vai teikumu
ir kā veidot sava veida vienādojumu,
jo katra no daļām ir ārkārtīgi precīzi izvēlēta
un ietver sevī daudz informācijas.
Tas ir viens no iemesliem
kādēļ lielu daļu
no Rietumu zinātnes, matemātikas un inženierijas atklājumiem,
īstenībā izstrādāja mūsu ēras pirmajos gadsimtos
persieši, arābi un turki.
Tostarp arī tādu arābu valodas sistēmiņu
sauktu par 'al-jebra'.
'Al-jebr' aptuveni tulkojās kā
„sistēma atsevišķu daļu apvienošanai.”
'Al-jebr' beigu beigās ienāca angļu valodā kā 'algebra'.
Viens no daudzajiem piemēriem.
Arābu teksti ar šīm matemātiskajām gudrībām
11. un 12. gadsimtā
beidzot ienāca arī Eiropā,
precīzāk Spānijā.
Ar to ienākšanu Eiropā
radās milzīga interese
šīs gudrības pārtulkot
kādā no eiropiešu valodām.
Taču radās problēmas.
Viena no tām bija,
ka arābu valodā ir skaņas,
kuras vienkārši nevar izdabūt no eiropiešu mutēm
bez lielas vingrināšanās.
Ticiet man!
Piedevām, tās pašas skaņas
lielākoties nav arī iespējams aprakstīt
ar pieejamajām eiropiešu valodu rakstzīmēm.
Lūk, viens no vaininiekiem.
Lūk, burts 'šīn'.
To izrunā kā skaņu 'š'.
Tas ir arī pirmais burts
vārdā 'šalan',
kas nozīmē „kaut kas”,
gluži kā latviešu valodas vārdi „kaut kas”,
kāda nezināma un nenoteikta lieta.
Arābu valodā mēs varam
šo nenoteikto pārvērst par kaut ko konkrētu,
pievienojot skaņai artikulu „al”.
Šādā veidā mēs iegūstam al-šalan —
nezināmais.
Šis jēdziens parādās viscaur agrīnajos matemātiskajos rakstos
kā šī 10. gadsimta sakņu atvasināšanā.
Galvenā problēma viduslaiku spāņu akadēmiķiem,
kam bija uzdots tulkot šo tekstu,
bija nespēšana spāņu valodā atveidot
skaņu „šīn” un vārdu „šalan”,
jo spāņu valodā nav „š” skaņas
vienkārši nav.
Vienojoties, tika izveidots
noteikums, kas šādā gadījumā ļauj
aizgūt „ck” skaņu
no klasiskās grieķu valodas,
ko apzīmē ar burtu „kai”.
Vēlāk, kad šo tekstu pārtulkoja
tālaika Eiropas izplatītākajā valodā,
kas tobrīd bija latīņu valoda,
grieķu „kai” vienkārši aizstāja
ar latīņu X.
Un kad tas notika,
kad teksts bija pārtulkots latīniski,
tas kļuva par pamatu matemātikas mācību grāmatām
teju 600 gadus.
Taču nu mums ir atbilde uz mūsu jautājumu.
Kādēļ X vienmēr ir nezināmais?
X ir nezināmais,
jo spāniski nevar pateikt „š”!
(Smiekli)
Man šķita, ka ar to bija vērts padalīties.
(Aplausi)
Labdien!
Mans vārds ir Juldusa.
Es esmu fotomāksliniece no Krievijas.
Mans ceļš sākās 
pirms aptuveni sešiem gadiem
ar ironiskiem pašportretiem,
lai atklātu daudzos stereotipus
par tautībām, dzimtēm
un sabiedriskiem jautājumiem —
[„Esmu krieviete. Pārdodu narkotikas, 
ieročus un bērnu porno!”]
[„Šņabis = ūdens. Dievinu šņabi!”]
vēstījumu paušanai
izmantojot fotogrāfijas.
[„Appreci mani, man vajag vīzu!”]
Šodien es joprojām 
pozēju fotoaparāta priekšā
un cenšos būt tikpat drosmīga
kā Brīnumsieviete.
Es cenšos rast līdzsvaru 
starp jēgpilnu vēstījumu,
estētiku, daili, kompozīciju,
nedaudz ironijas un artefaktiem.
Šodien es pastāstīšu par savu projektu,
kas nosaukts „Bezcerīgie romantiķi”.
Tie ir mani artefakti jeb gleznas
no prerafaelītu brālības laika Anglijas,
19. gadsimta vidus.
Es ņēmu gleznu
un piešķīru tai jaunu, 
mūsdienīgāku nozīmi,
runājot par problēmām,
ko Krievijā redzu sev apkārt,
iemūžinot cilvēkus, kas nav modeļi,
taču kuru stāsts ir interesants.
Šis zēns ir profesionāls dejotājs,
vien 12 gadus vecs,
taču pamatskolā viņš slēpj, 
ka nodarbojas ar dejošanu
un nēsā nežēlīguma masku,
cenšoties būt tāds pats
kā pārējie klasesbiedri,
gluži kā klons bez personības.
Taču šim zēnam ir mērķi un sapņi,
ko viņš slēpj, 
lai sabiedrība viņu pieņemtu,
jo būt citādam nav viegli,
jo īpaši Krievijā.
Nākamais portreta interpretējums 
ir metaforisks.
Šis ir Ņikita,
kāda Sanktpēterburgas bāra apsargs.
Viņam patīk teikt: 
„Dusmīgs es tev nepatikšu,”
citējot Halku no filmas,
taču es viņu nekad 
neesmu redzējusi dusmīgu.
Viņš slēpj savu jūtīgumu 
un romantisko dvēseli,
jo Krievijā puišiem
būt romantiskiem nav stilīgi;
stilīgi ir atrasties sieviešu ielenkumā
un izskatīties kā agresīvam halkam.
(Smiekli)
Dažkārt savā projektā
es ņemu gleznu
un piešķiru tai jaunu nozīmi
un jaunu vilinājumu.
Dažkārt es salīdzinu sejas vaibstus
un spēlējos ar vārdiem:
ironija (irony), dzelzs vīrs (Iron Man)
gludinošs vīrietis (ironing man).
(Smiekli)
Ar artefaktiem
es cenšos pievērst uzmanību
sabiedrības problēmām,
ko Krievijā redzu sev apkārt.
Interesants fakts par laulību Krievijā:
vairums 18 un 19 gadus vecu meiteņu
ir gatavas un jau sapņo apprecēties.
Mums no bērnības māca,
ka veiksmīga laulība 
nozīmē veiksmīgu dzīvi,
tāpēc vairums meiteņu savā ziņā cīnās,
lai tiktu pie laba vīra.
Un es?
Man ir 27 gadi.
Krievijas sabiedrībai es skaitos vecmeita,
kam vairs nav cerību apprecēties.
Tādēļ esmu redzama
meksikāņu cīkstoņa maskā un kāzu kleitā
izmisusi sēžam savā dārzā.
Taču atcerieties, ka galvenais ir ironija,
un nolūks patiesībā ir mudināt meitenes
cīnīties par saviem mērķiem un sapņiem
un lauzt stereotipus.
Esiet drosmīgi.
Esiet ironiski — tas palīdz.
Esiet jautri un radiet brīnumus.
(Aplausi)
Nu, papildus fizikai esmu iesaistīts arī citviet.
Īstenībā, šobrīd vairāk tieši citās lietās.
Viena lieta ir attālās attiecības starp cilvēku valodām.
Profesionālie, vēsturiskie valodnieki ASV
un Rietumeiropā lielākoties cenšas turēties pa gabalu
no jebkādām attālām attiecībām; lieliem grupējumiem,
grupējumiem, kuri ir ļoti seni,
senāki, nekā pazīstamās saimes.
Viņiem tas nepatīk; viņi domā, ka tā ir kaprīze. 
Es nedomāju, ka tā ir kaprīze.
Ir vairāki ģeniāli valodnieki, pārsvarā krievi,
kuri strādā tajā Santafe Institūtā un Maskavā.
Man ļoti gribētos redzēt, kurp tas aizvedīs.
Vai tas patiešām novedīs pie vienas priekšteča
pirms kādiem 20—25 tūkstošiem gadu?
Un ja nu mēs dotos vēl tālāk pirms šī kopējā priekšteča,
kad, droši vien, pastāvēja daudzu valodu savstarpēja konkurence?
Cik tālu pagātnē tas sniedzas? 
Cik tālu pagātnē sniedzas mūsdienu valoda?
Cik daudzus desmitus tūkstošu gadu pagātnē tā sniedzas?
Kriss Andersons: Vai jums ir nojauta vai cerība par to, 
kāda ir atbilde?
Marijs Gells-Manns: Es izteiktu minējumu, 
ka mūsdienu valodām jābūt vecākām,
nekā alu zīmējumiem, alu gravējumiem un alu skulptūrām,
un dejas soļiem mīkstā mālā Rietumeiropas alās
Oriņakas periodā pirms kādiem 35 000 gadu, vai senāk.
Es nespētu noticēt, ka viņi spēja visu to darīt, 
neprazdami mūsdienu valodu.
Tāpēc es minētu, ka patiesā izcelsme ir senāka, 
vismaz tikpat sena un varbūt senāka.
Bet tas nenozīmē, ka visas, daudzas vai vismaz vairākums
no mūsdienās zināmajām valodām nevarēja izcelties, piemēram,
no vienas, kura ir daudz jaunāka, teiksim, 20 000 gadus,
vai tamlīdzīgi. To mēs saucam par šauro vietu.
K.A.: Filipam Andersonam varēja būt taisnība.
Iespējams, jūs par to visu zināt vairāk nekā jebkurš cits.
Tāpēc tas ir gods. Paldies jums, Marij Gells-Mann.
(Aplausi)
Ļaujiet man sākt ar jautājumu! 
Vienkārši paceliet roku:
Kuram ir iPhone?
Kuram ir Android telefons?
Kuram ir BlackBerry?
Kurš gan publiski atzīsies, ka viņam ir BlackBerry?
(Smiekli)
Ļaujiet minēt, cik daudzi no jums,
ierodoties šeit, tāpat kā es iegādājāties
priekšapmaksas SIM karti? Jā?
Varu derēt, ka jūs pat nezināt,
ka izmantojat Āfrikas tehnoloģiju.
Priekšapmaksas kartes 
bija tehnoloģija — vai ideja,
ko Āfrikā radīja kompānija Vodacom
pirms saviem 15 gadiem,
un tagad tāpat kā franšīzes
priekšapmaksa ir viens no dominējošajiem spēkiem
ekonomiskajā aktivitātē pasaulē.
Es runāšu par jaunradi Āfrikā,
kura, manuprāt, ir tās vistīrākā forma —
jaunrade, kuras iemesls ir nepieciešamība.
Bet vispirms es jums uzdošu 
vēl dažus jautājumus.
Jums nav jāpaceļ rokas.
Tie ir retoriski.
Kādēļ Nikolā Teslam vajadzēja izgudrot
maiņstāvu, kas piegādā elektrību spuldzēm
šajā ēkā vai pilsētā, kurā atrodamies?
Kādēļ Henrijam Fordam 
vajadzēja izgudrot plūsmas līniju,
lai ražotu šos Fordus, 
kas varēja būt jebkurā krāsā,
ja vien tā bija melna?
Un kādēļ Ērikam Merifīldam
vajadzēja izgudrot dolosus?
Tukši skatieni. Šādi izskatās dolosi.
Fonā redzama Robenas sala.
Lūk, mazs doloss, un Ēriks Merifīlds
ir visslavenākais izgudrotājs, 
par kuru jūs neko neesat dzirdējuši.
1963. gadā vētra sadragāja ostu
mazā Dienvidāfrikas pilsētiņā Īstlondonā.
Vērojot savus bērnus spēlējamies
ar rotaļlietām, kas darinātas no vērša kauliem, 
ko sauca par dolosiem,
viņam prātā ienāca šī ideja.
Tas līdzinās milzīgai lēkājošai lellei,
un to izmanto ikvienā pasaules ostā
kā viļņlauzi.
Pasaules kuģniecības nozare nebūtu iespējama
bez šīs Āfrikas tehnoloģijas.
Ikreiz, kad runājat par Āfriku,
jūs parādāt šo attēlu no kosmosa,
un cilvēki noelšas: 
„Paskatieties, tas ir tumšais kontinents!”
Patiesībā tā nav.
Šī ir inovāciju karte.
Ir ļoti vienkārši saskatīt, kur notiek jaunrade.
Visās elektrības izgaismotajās 
vietās tā nenotiek.
(Smiekli)
(Aplausi)
Tā nenotiek,
jo visi vai nu skatās televīziju, 
vai spēlē Angry Birds.
(Smiekli) (Aplausi)
Vieta, kur tā notiek, ir Āfrika.
Šī ir īsta jaunrade,
nevis tas, ko cilvēki kļūdaini 
apzīmē ar šo vārdu,
runājot par jauniem produktiem.
Šī ir īsta jaunrade, ko es definēju 
kā problēmu risināšanu.
Cilvēki Āfrikā risina īstas problēmas.
Kāpēc? Tāpēc, ka mums tas jādara.
Tādēļ, ka mums ir īstas problēmas.
Atrisinot īstas cilvēku problēmas,
mēs tajā pašā laikā tās atrisinām
arī pārējai pasaulei.
Kalifornijā visi ļoti priecājas
par mazo plastmasas kvadrātiņu,
ko jūs ieliekat savā telefonā,
novelkat savu kredītkarti,
un sakāt: „Mēs esam atbrīvojuši kredītkarti
no tirdzniecības vietu termināļiem.”
Fantastiski. 
Kāpēc jums vispār ir vajadzīga kredītkarte?
Āfrikā mēs to darām jau gadiem,
un paveicam to ar šādiem telefoniem.
Šo attēlu es uzņēmu vietā, ko sauc Kitengela,
aptuveni stundu uz dienvidiem no Nairobi.
Šajā Āfrikā izveidotajā maksājumu sistēmā,
ko sauc par M-Pesa, ievērības cienīgs ir tas,
ka tā strādā šāda veida telefonos.
Tā strādā jebkurā telefonā,
jo tā izmanto īsziņas.
Ar to var apmaksāt rēķinus,
iegādāties pārtiku,
apmaksāt bērnu mācību maksas
un, kā man stāstīts, pat piekukuļot muitniekus.
(Smiekli)
Caur M-Pesa pārskaita
aptuveni 25 miljonus dolāru dienā.
40% no Kenijas IKP
iziet caur M-Pesa, izmantojot šādus telefonus.
Jūs domājat, ka šis ir vienkāršs 
vidēja līmeņa telefons.
Patiesībā tas ir Āfrikas viedtālrunis.
Tas ir arī radio un kabatas baterija,
un pats svarīgākais —
tam ir lielisks baterijas darbības ilgums.
Kāpēc? Tāpēc, ka mums tas ir vajadzīgs.
Āfrikā mums ir patiešām 
nopietnas enerģijas problēmas.
Starp citu, jūs varat veikt ierakstus Facebook
un nosūtīt e-pastu no šāda telefona.
Mēs esam atraduši veidu, kā izmantot
pieejamās tehnoloģijas, 
lai pārsūtītu naudu caur M-Pesa,
kas ir nedaudz līdzīga čeku sistēmai
mobilajā laikmetā.
Es nāku no Johannesburgas, 
kas ir raktuvju pilsēta.
Tā ir būvēta uz zelta.
Lūk, attēls, ko es pirms kāda laika 
publicēju Instagram.
Atšķirība mūsdienās ir tā,
ka tagadējais zelts ir mobils.
Iedomājieties dzelzsceļu sistēmu
Ziemeļamerikā un to, kā tā strādāja.
Vispirms izveidoja infrastruktūru,
tad ap to radās rūpniecība, bordeļi
— mazliet atgādina Internetu mūsdienās, vai ne? —
un viss pārējais, kas tam piederas:
krogi, bāri utt.
Mūsdienu zelts ir mobilās tehnoloģijas
un mobilais tālrunis ir tas, 
kas to visu padara iespējamu.
Kas ir dažas no lietām,
ko jūs varat ar to izdarīt?
Šo ir izgudrojis Braits Saimons no Ganas,
Lietojot zāles,
kam daži cilvēki iztērē visu mēneša algu,
jūs nokasāt kodu,
un aizsūtāt to uz SMS numuru,
un saņemat atbildi, vai tas ir derīgs
vai arī derīguma termiņš ir beidzies.
Ļoti vienkārši, efektīvi, un tas glābj dzīvības.
Kenijā ir pieejams pakalpojums iCow,
kas izsūta ļoti svarīgu informāciju
un padomus piensaimniekiem.
Piensaimniecība Kenijā
ir 463 miljonu dolāru vērts bizness,
un atšķirība starp nabadzīgu
un pārtikušu lopkopi
ir vien daži litri piena dienā.
Ja tas izdodas,
jūs varat izkļūt no nabadzības.
Ļoti vienkārši, izmantojot parastu telefonu.
Ja jums nav elektrības, nekādu problēmu!
To var iegūt no vecām divriteņa detaļām
uzbūvējot vējdzirnavas, 
kā to izdarījis Viljamss Kamkvamba.
Ir vēl kāds izcils afrikānis, 
par kuru būsiet dzirdējuši,
kurš ir aizņemts 
ar pasaules autobūves nozares graušanu.
Viņš arī meklē veidu, 
kā no jauna izgudrot saules enerģiju
un elektrorūpniecību Ziemeļamerikā,
un, ja viņam paveiksies, 
viņš mūs aizvedīs uz Marsu,
cerams, vēl manas dzīves laikā.
Viņš nāk no Pretorijas, 
Dienvidāfrikas galvaspilsētas,
aptuveni 50 km attālumā no vietas, 
kur dzīvoju es.
Atpakaļ uz Joburgu, 
ko reizēm dēvē par Egoli,
kas nozīmē Zelta pilsēta.
Mūsdienu zelts ir ne tikai mobilie sakari,
es neticu, ka zelts ir zem zemes.
Es ticu, ka zelts esam mēs paši.
Kā būsiet dzirdējuši dažus ekonomistus sakām,
mēs esam tajā pašā punktā, kurā bija Ķīna,
kad sākās tās uzplaukuma gadi,
un tieši turp mēs dodamies.
Rietumos dzird runājam
par jaunradi, kas notiek priekšgalā.
Nu, protams, ka tā notiek priekšgalā,
jo vidū visi atjauno Facebook statusus,
vai vēl trakāk — mēģina saprast
Facebook privātuma iestatījumus.
(Smiekli)
Tas nav tikai lipīgs sauklis.
Tas tiešām nozīmē būt inovāciju priekšgalā.
Cilvēki mēdz saukt Āfriku par kontinentu, 
kurā vissvarīgākais ir mobilais tālrunis,
bet patiesībā tas ir viss, kas vajadzīgs,
un, kamēr pārējie nodarbojas ar viskaut ko citu,
mēs risinām pasaules problēmas.
Tāpēc ir atlicis pateikt tikai vienu —
[„Lūdzu.”] (Smiekli)
(Aplausi)
Ir laiks sākt projektēt, domājot par mūsu ausīm.
Arhitekti un projektētāji sliecas koncentrēties
tikai uz šīm.
Tie izmanto tās projektēšanai, un projektē, domājot par tām,
tādēļ mēs galu galā sēžam restorānos, kas izskatās
šādi — (skaļš pūļa troksnis) — un izklausās šādi,
kliedzot no vienas pēdas attāluma, 
lai tikai tevi dzirdētu
tavs vakariņu biedrs,
vai mums iekāpjot lidmašīnā — (lidojuma pavadoņa paziņojumi) — kas maksā 200 miljonus mārciņu,
kur kāds runā, izmantojot vecmodīgu tālruņa klausuli
un lētu stereo sistēmu,
kas liek mums lēkt laukā no ādas.
Mēs projektējam vidi, kas padara mūs trakus. (Smiekli)
Cieš ne tikai mūsu dzīves kvalitāte.
Tā ir mūsu veselība,
sociālā uzvedība un arī mūsu ražīgums.
Kā tas notiek? Divējādi.
Pirmkārt, gaisotne. Man ir vesela TED runa par to.
Skaņa nepārtraukti ietekmē mūsu fizioloģiju,
psiholoģiju, izzināšanas spējas un uzvedību.
Apkārtējā skaņa mūs ietekmē,
pat ja mēs to neapzināmies.
Tomēr ir arī otrs veids.
Tie ir traucējumi. Saziņai vajadzīga raidīšana
un uztveršana. Man ir vēl viena TED runa
par to, cik svarīga ir apzināta klausīšanās,
taču varu raidīt cik vien spēka
un jūs varat būt lieliski un apzinīgi klausītāji.
Ja telpa, kurā es to raidu, nav efektīva,
šī saziņa nevar notikt.
Telpas parasti ietver troksni un akustiku.
Tādai telpai kā šī ir akustika, šī ir ļoti laba akustika.
Daudzas telpas nav tik labas.
Ļaujiet man minēt pāris piemērus no dažām jomām,
kuras, manuprāt, mums visiem ir svarīgas: 
veselība un izglītība.
(Slimnīcas skaņas) Man slimnīcā
apciemojot savu neizdziedināmi slimo tēvu
es sev jautāju,
kā gan lai cilvēks varētu izveseļoties vietā, kas skan šādi?
Slimnīcas skaņa kļūst arvien sliktāka.
Trokšņu līmenis slimnīcās ir divkāršojies
pāris pēdējo gadu laikā, un tas ietekmē ne tikai pacientus,
bet arī cilvēkus, kas tur strādā.
Domāju, mēs vēlētos samazināt kļūdas zāļu pagatavošanā un izsniegšanā līdz nullei,
vai ne? Un tomēr, paaugstinoties trokšņu līmenim, pieaug arī
slimnīcas personāla pieļautās kļūdas, sagatavojot zāles.
Visvairāk tas tomēr ietekmē pacientus,
un tie varētu būt jūs, tas varētu būt es.
Miegs ir kritiski nepieciešams, lai atveseļotos.
Tā laikā mēs reģenerējamies, mēs atjaunojam sevi,
un ar draudīgu troksni kā šis
jūsu ķermenis, pat ja esat spējīgs gulēt, jūsu ķermenis
jums saka: „Esmu pakļauts briesmām. Tas ir bīstami.”
Miega kvalitāte tāpat kā mūsu atveseļošanās pasliktinās.
Pastāv vienkārši milzīgas priekšrocības, ko mūsu
veselības aprūpes sistēmai sniegtu projektēšana, 
domājot par ausīm.
Tā ir joma, kuru šogad esmu iecerējis apgūt.
Izglītība.
Man redzot klasi, kas izskatās šādi,
vai varat iedomāties, kā tā izklausās?
Esmu spiests uzdot sev jautājumu.
(„Vai arhitektiem ir ausis?”) (Smiekli)
Zinu, tas ir mazliet negodīgi. 
Daži no maniem labākajiem draugiem
ir arhitekti. (Smiekli) Viņiem pavisam noteikti ir ausis.
Taču, manuprāt, projektējot ēkas,
viņi dažreiz tās neizmanto. Lūk, situācijas piemērs.
Šī ir 32 miljonus mārciņu vērta vadoša akadēmija,
ko pavisam nesen uzcēla Apvienotajā Karalistē, 
un ko projektēja
viens no Britānijas labākajiem arhitektiem.
Par nelaimi, to projektēja kā korporācijas
galveno ēku ar plašu centrālo iekšpagalmu
un klasēm, kas atzarojas no tā, 
kurām vispār nav aizmugurējo sienu.
Bērni nevarēja sadzirdēt savus skolotājus.
Viņiem nācās atgriezties un iztērēt 600 000 mārciņu,
lai ierīkotu sienas. Lūdzu, tūlīt pat pārtrauksim
šo atvērtā plānojuma klases telpu neprātu.
Cieš ne tikai mūsdienu ēkas.
Cieš arī vecmodīgas klases telpas.
Pētījumā Floridā vien pirms pāris gadiem atklāja,
ka sēžot tur, kur uzņemta šī fotogrāfija,
klases telpā ceturtajā rindā, runas saprotamība
ir vien 50 procenti.
Bērni palaiž garām katru otro vārdu.
Tas nenozīmē, ka viņi iegūst tikai pusi no savas izglītības,
bet tas nozīmē, ka viņiem ļoti jānopūlas,
lai savienotu punktus un saprastu, kas notiek.
To ārkārtīgi ietekmē atbalsošanās laiks,
cik atbalsojoša ir telpa.
Klasē ar atbalsošanās laiku 1,2 sekundes,
kas ir diezgan izplatīts, tas izklausās šādi.
(Nesaprotama atbalss)
Diez kas nav, vai ne?
Ja 1,2 sekundes samazina līdz 0,4 sekundēm,
izmantojot akustiskus risinājumus, 
skaņu absorbējošus materiālus
un tā tālāk, jūs iegūstat šo.
Balss: vienā valodā var uzrakstīt bezgalīgu skaitu vārdu,
izmantojot mazu burtu kopumu. Aritmētikā
neskaitāmus skaitļus var izveidot
vien no pāris cipariem, izmantojot vienkāršu nulli.
Džulians Trežers: Kāda atšķirība!
Tā ir izglītība, ko jūs saņemtu.
Jāpateicas britu akustiķim Edrianam Džeimsam
par šīm simulācijām. Signāls bija tas pats,
fona troksnis bija tas pats.
Vienīgais, kas šajos divos piemēros mainījās,
bija klases akustika.
Ja izglītību var salīdzināt ar dārza laistīšanu,
kas ir patiesa metafora, diemžēl daudz ūdens
iztvaiko pirms tas sasniedz puķes,
sevišķi tas attiecas uz dažām grupām,
piemēram, tiem, kam ir dzirdes traucējumi.
Tie nav tikai kurli bērni. Tas varētu būt jebkurš bērns,
kurš ir saaukstējies, 
kuram ir vidusauss iekaisums, auss infekcija,
pat siena drudzis. Katru dienu viens no astoņiem bērniem
pieder šai grupai, katru dienu.
Tad ir bērni, kuriem angļu valoda ir otrā valoda,
vai jebkura mācību valoda viņiem ir otrā valoda.
Apvienotajā Karalistē tie ir vairāk kā 10 procenti no skolēnu skaita.
Visbeidzot, pēc Sūzenas Keinas lieliskās TED runas februārī
mēs zinām, ka introvertiem cilvēkiem ir ļoti grūti saprasties,
tiem veicot grupu darbu trokšņainā vidē.
Saskaitiet. Tie ir daudzi bērni,
kuri pienācīgi nesaņem izglītību.
Tomēr tiek ietekmēti ne tikai bērni.
(Trokšņaina saruna) Šis Vācijā veiktais pētījums atklāja,
ka vidējais trokšņu līmenis klasēs ir 65 decibeli.
Man patiešām ir jāpaceļ sava balss, lai pārkliegtu 65 decibelus
skaņas, un skolotāji paceļ ne tikai savas balsis.
Šis grafiks parāda skolotāja sirdsdarbību
attiecībā pret trokšņu līmeni.
Troksnis palielinās, sirdsdarbība paātrinās.
Tas nav labi.
Īstenībā, 65 decibeli ir galējais līmenis, 
kurā šis lielais pētījums
par visiem pierādījumiem par troksni un veselību atklāja, ka tas ir
slieksnis, kas rada miokarda infarkta briesmas.
Man un jums tā ir sirdslēkme.
Tas nevarētu būt pārlieku pārspīlēti, sakot,
ka daudziem skolotājiem ievērojami samazinās paredzamais dzīves ilgums,
diendienā mācot šādā vidē.
Cik daudz izmaksā klases pielāgošana,
lai sasniegto šo 0,4 sekundes atbalsošanās laiku?
Divarpus tūkstošus mārciņu.
Apvienotajā Karalistē tikko veiktajā Eseksas pētījumā,
kas nejauši parādija, ka, izdarot to,
telpa ne tikai kļūst piemērota
bērniem ar dzirdes traucējumiem, bet tiek iegūta telpa,
kurā uzlabojas uzvedība un vērā ņemami uzlabojas arī rezultāti,
tas atklāja, ka bērna sūtīšana uz skolu,
kurā ir šāda telpa, ja jums tādas nav,
izmaksā 90 000 mārciņas gadā.
Domāju, ka šeit ekonomika ir gana skaidra.
Man ir prieks, ka par šo jautājumu notiek debates.
Es nupat pirms pāris nedēļām biju lielas Londonas
konferences „Skaņas izglītība” moderators,
kas saveda kopā labākos akustiķus,
valdības pārstāvjus, skolotājus un tā tālāk.
Beidzot mēs sākam debatēt par šo jautājumu, un ieguvumi,
kas ir pieejami izglītībā, projektējot, domājot par ausīm,
ir neticami.
Šīs konferences rezultātā, starp citu, radās arī
bezmaksas lietotne, kas izveidota, 
lai palīdzētu bērniem mācīties,
ja tiem ir jāstrādā mājās, piemēram,
trokšņainā virtuvē.
Pateicoties šai konferencei tā ir bezmaksas.
Mazliet paplašināsim redzesloku
un aplūkosim pilsētas.
Mums ir pilsētvides plānotāji.
Kur ir pilsētas skaņas plānotāji?
Es nezinu nevienu visā pasaulē, šeit ir iespēja
pārveidot mūsu pieredzi pilsētās.
Pasaules veselības organizācija lēš,
ka ceturtajai daļai Eiropas populācijas pilsētas trokšņa dēļ
ir pasliktināts miegs. Mēs varam to uzlabot.
Mūsu iestādēs, mēs daudz laika pavadām darbā.
Kur ir iestāžu skaņas plānotāji?
Cilvēki, kas saka, lai neapsēdina to komandu blakus tai komandai,
jo tiem patīk troksnis un šiem vajadzīgs klusums.
Vai kas saka, lai neiztērē visu savu budžetu milzīgam ekrānam
sanāksmju telpā,
un tad galda vidū 30 cilvēkiem uzliek
vienu maziņu mikrofonu. (Smiekli)
Ja jūs mani dzirdat, jūs mani varat saprast,
neredzot mani. Ja jūs mani redzat, bet nedzirdat,
tas nestrādā.
Iestāžu skaņa ir milzīga joma, un, starp citu,
ir pierādīts, ka troksnis iestādēs padara cilvēkus
neizpalīdzīgākus, tie mazāk izbauda darbu komandā
un ir mazāk ražīgi darbā.
Visbeidzot, mums ir mājas. 
Mēs izmantojam interjera dizainerus.
Kur ir interjera skaņas dizaineri?
Būsim paši interjera skaņas dizaineri,
sāksim ieklausīties savās istabās un dizainēt skaņu,
kas ir efektīva un piemērota.
Mans draugs Ričards Mazuks, arhitekts Londonā,
radīja frāzi „neredzamā arhitektūra”.
Kā man patīk šī frāze!
Runa ir par projektēšanu, nevis izskatu, bet gan pieredzi,
lai mums būtu telpas, kas skan tikpat labi, kā izskatās,
kas ir piemērotas mērķim, kas uzlabo mūsu dzīves kvalitāti,
mūsu veselību un labklājību, mūsu sociālo uzvedību
un mūsu ražīgumu.
Ir pienācis laiks sākt projektēt, domājot par ausīm.
Paldies. (Aplausi)
(Aplausi)
Paldies. (Aplausi)
Esmu 150 pēdas zem zemes nelikumīgā raktuvju šahtā Ganā.
Karstais gaiss ir piesmacis putekļiem.
ir grūti paelpot.
Es jūtu sviedrainu ķermeņu pieskārienus, tiem tumsā
man paslīdot garām, taču es neko citu neredzu.
Es izdzirdu atskanam balsis, taču šahtā
galvenokārt valda vīriešu klepu kakofonija,
un akmens skaņas, to laužot ar primitīviem darbarīkiem.
Tāpat kā visi pārējie es valkāju lētu un mirgojošu lukturīti,
kas piestiprināts man pie galvas ar nodriskātu elastīgo saiti,
es tik tikko spēju uzrāpties pa gludo koku zariem,
kas atrodas trīs kvadrātpēdu lielās bedres malās,
stiepjoties tūkstošiem pēdu zemes dzīlēs.
Manai rokai paslīdot, man pēkšņi atmiņā ataust kalnracis,
ko pirms dažām dienām biju satikusi, kurš zaudēja tvērienu
un nogāzās šahtā no neskaitāmu pēdu augstuma.
Man šeit stāvot un ar jums runājot,
šie vīri vēl joprojām atrodas dziļi šajā bedrē,
bez samaksas vai atlīdzības riskējot ar savām dzīvībām,
un nereti mirstot.
Es varēju izrāpties no šīs bedres un doties mājās,
bet viņi visdrīzāk nekad to nevarēs, 
jo viņi ir ieslodzīti verdzībā.
Pēdējos 28 gadus vairāk nekā 70 valstu
sešos kontinentos esmu dokumentējusi
iezemiešu kultūras. 2009. gadā man bija tas lielais gods
būt Vankūveras miera samita individuālajai izstādes dalībniecei.
To satriecošo cilvēku vidū, ko tur sastapu,
satiku arī kādu atbalstītāju NVO „Free the Slaves”,
kas veltīta mūsdienu verdzības izskaušanai.
Mēs sākām runāt par verdzību, un es patiesi
sāku uzzināt par verdzību,
es, protams, iepriekš zināju, ka tā pasaulē pastāv,
taču ne tādos apmēros.
Pēc mūsu sarunas beigām es jutos ļoti briesmīgi,
ja godīgi, man bija kauns par savu zināšanu trūkumu
par šīm manā mūžā notiekošajām drausmām. Es nodomāju,
ja es nezināji, cik vēl daudzi cilvēki nezina?
Man vēderā sāka degt caurums, tādēļ es pāris nedēļu laikā
aizlidoju uz Losandželosu, lai satiktos ar „Free the Slaves”
vadītāju un piedāvātu viņiem savu palīdzību.
Tādējādi aizsākot savu ceļojumu mūsdienu verdzībā.
Dīvainā kārtā, daudzās no vietām es biju bijusi iepriekš.
Dažas es pat uzskatīju par savām otrajām mājām.
Taču šoreiz es redzēju skapī paslēptos skeletus.
Pēc piesardzīgām aplēsēm mūsdienu pasaulē
ir paverdzināti vairāk nekā 27 miljoni cilvēku.
Tas ir divtik liels cilvēku skaits, ko aizveda no Āfrikas,
visā pāratlantijas vergu tirdzniecības laikā.
Pirms simtu piecdesmit gadiem zemkopībā izmantojams vergs
maksāja apmēram trīs reizes vairāk, nekā
amerikāņu strādnieka ikgadējā alga.
Mūsdienu naudā tie ir aptuveni 50 000 ASV dolāru.
Taču mūsdienās veselas ģimenes var paverdzināt paaudžu paaudzēs
par tik niecīgu summu kā 18 dolāri.
Pārsteidzošā kārtā, katru gadu verdzība
pasaulē nes vairāk nekā 13 miljardus ASV dolāru lielu peļņu.
Daudzus ievilina ar viltus solījumiem par
labu izglītību, labāku darbu, attopoties,
ka viņus piespiež strādāt bez atalgojuma,
draudot ar varmācību un neļaujot aiziet.
Mūsdienu verdzībā runa ir par komerciju,
paverdzināto cilvēku radītajām precēm esot vērtībai,
taču tās radošie cilvēki ir izmetami.
Verdzība pastāv gandrīz visā pasaulē,
lai arī it visur pasaulē tā ir nelikumīga.
Indijā un Nepālā mani aizveda līdz ķieģeļu cepļiem.
Šis savādais un šausminošais skats bija kā
nokļūšana Senajā Ēģiptē vai Dantes „Peklē”.
130 grādu lielas temperatūras ieskauti
vīrieši, sievietes, bērni, pat veselas ģimenes,
sedza milzīga putekļu sega,
tiem mehāniski uz savām galvām kraujot ķieģeļus,
vienā reizē līdz pat 18, un nesot tos
no apdedzināšanas cepļiem līdz kravas mašīnām simtiem metru attālumā.
Vienveidības un pārguruma notrulināti
viņi strādā klusēdami, atkārtojot uzdevumu atkal un atkal
16 vai 17 stundas dienā.
Nav pārtraukumi, lai paēstu vai padzertos,
un spēcīgā atūdeņošanas urinēšanu
lielā mēra padarīja nebūtisku.
Karstums un putekļi bija tik stipri, ka
mans fotoaparāts uzkarsa tik ļoti, 
ka tam nevarēja pat pieskarties,
un pārstāja darboties.
Katras 20 minūtes man bija jādodas atpakaļ uz mūsu kreiseri,
lai iztīrītu savu aprīkojumu, izpūstu to ar gaisa kondicionieri,
lai to atdzīvinātu. Man tur sēžot,
es nodomāju, ka ar manu fotoaparātu apejas daudz labāk,
nekā ar šiem cilvēkiem.
Atgriežoties pie cepļiem, es gribēju raudāt,
taču man blakus esošais abolicionists mani ātri sagrāba
un teica: „Liza, nedari to. Te tā vienkārši nedari.”
Viņš skaidri un gaiši paskaidroja, ka šāda emociju izrādīšana
tādās vietās kā šī ir ļoti bīstama,
ne tikai man, bet arī viņiem.
Es nedrīkstēju viņiem nekā piedāvāt tiešu palīdzību.
Es nedrīkstēju viņiem dot naudu, neko.
Es nebiju šīs valsts pilsone.
Es situāciju, kurā viņi jau bija,
varēju tikai pasliktināt.
Man bija jāpaļaujas uz „Free the Slaves”,
lai tie darbotos sistēmā un parūpētos par viņu atbrīvošanu.
Es ticēju, ka viņi tā darīs.
Man bija jāgaida, kamēr es nokļuvu mājās,
lai patiesi atkal sajustu sirdsēstus.
Himalajos es sastapu bērnus, kas kilometriem
lejā pa kalnainu teritoriju nesa akmeņus
līdz pie ceļa gaidošajām kravas mašīnām.
Lielās šīfera plāksnes bija smagākas,
nekā tās nesošie bērni,
kuri tās ar paštaisītiem zaru, auklas un
nodriskātas drēbes stiprinājumiem balstīja uz
savām galvām.
Pieredzēt ko tik satriecošu ir grūti.
Kā gan mēs varam ietekmēt ko tik mānīgu
un reizē pieaugošu?
Daži nemaz nezina, ka ir paverdzināti,
16, 17 stundas dienā strādājot bez nekādas samaksas,
jo tāda ir bijusi visa viņu dzīve.
Viņiem to nav ar ko salīdzināt.
Šiem ciematniekiem pieprasot brīvību,
vergturi nodedzināja visas viņu mājas.
Šiem cilvēkiem nebija nekā,
viņi bija tik sagrauti, ka gribēja jau padoties,
taču vidū esošā sieviete iedrošināja viņus nepadoties,
un vietējie abolocionisti
palīdzēja viņiem iznomāt pašiem savas akmeņlauztuves,
tā nu viņi veic to pašu smago darbu,
taču nu viņi to dara sev un saņem par to samaksu,
un viņi to dara, esot brīvi.
Izdzirdot vārdu „verdzība”, mēs nereti iedomājamies
tieši seksuālo ekspluatāciju,
šīs pasaules apziņas dēļ
mani brīdināja, ka man būs grūti
droši strādāt šajā konkrētajā nozarē.
Katmandu mani pavadīja sievietes, kuras pašas
bija bijušas seksuālās verdzības upuri.
Viņas mani noveda lejā pa šaurām kāpnēm,
kas veda netīrā, blāvi fluorescences izgaismotā pagrabā.
Tas pats par sevi nebija bordelis.
Tas drīzāk atgādināja restorānu.
Kabīņu restorāns, kā to pazīst tirdzniecībā
ir piespiedu prostitūcijas vietas.
Katrā ir mazas, privātas telpas, kur vergi,
sievietes, kopā ar mazām meitenēm un zēniem,
no kuriem daži ir līdz pat septiņus gadus jauni,
ir spiesti izklaidēt klientus,
mudinot tos pirkt vēl ēdienu un alkoholu.
Katra kabīne ir tumša un noputējusi,
apzīmēta ar uz sienas uzkrāsotu skaitli,
finiera un aizkaru nodalītas.
To darbinieki no saviem klientiem nereti piedzīvo
traģisku seksuālu vardarbību.
Stāvot gandrīz pilnīgā tumsā, es atceros sajūtam
šīs straujās, spēcīgās bailes, un tajā brīdī
es varēju tikai iedomāties, kā tas varētu būt,
esam iesprostotam šajā ellē.
Man bija viens veids, kā izkļūt: 
kāpnes, pa kurām es biju nokāpusi.
Citu durvju nebija.
Nebija logu, kas būtu gana lieli, lai pa tiem varētu izrāpties.
Šiem cilvēkiem nebija glābiņa,
tā kā mēs sākām runāt par tik sarežģītu tematu,
svarīgi ir minēt, ka verdzība, tostarp seksuālā ekspluatācija
notiek arī jūsu paša pagalmā.
Desmitiem tūkstošu cilvēku paverdzina lauksaimniecībā,
restorānos, mājas kalpībā
un vēl daudzās lietās.
Nesen „New York Times” ziņoja, ka
ik gadu seksuālajā verdzībā pārdod no
100 000 līdz 300 000 amerikāņu bērnu.
Tas ir mums visapkārt. Mēs to vienkārši neredzam.
Tekstilrūpniecība ir vēl viena, ko mēs bieži iedomājamies,
izdzirdot par piespiedu nodarbinātību.
Es apmeklēju Indijas ciematus, 
kur veselas ģimenes bija paverdzinātas
zīda tirdzniecībā.
Lūk, ģimenes portrets.
Ar melni nokrāsotajām rokām ir tēvs, kamēr zilās
un sarkanās rokas ir viņa dēliem.
Viņi jauc krāsas lielās mucās,
viņi šķidrumā līdz elkoņiem iegremdē zīdu,
bet krāsa ir indīga.
Mans tulks pastāstīja viņu stāstus.
„Mums nav brīvības,” viņi teica.
„Tomēr mēs joprojām ceram, ka kādudien
varēsim pamest šo māju un doties citur,
kur mums par mūsu krāsošanu patiešām samaksās.”
Lēš, ka vairāk nekā 4000 bērnu
ir paverdzināti Voltas ezerā,
lielākajā cilvēka izveidotajā ezerā pasaulē.
Mums pirmo reizi ierodoties, es devos uzmest aci.
Es redzēju to, kas šķita kā ģimene laivā makšķerējam,
divi vecākie brāļi, pāris jaunāki bērni, skan loģiski, vai ne?
Nē. Viņi visi bija paverdzināti.
Bērnus atņem savām ģimenēm,
aizved un pārdod,
kur viņi šajās laivās ezerā ir spiesti pavadīt neskaitāmas stundas,
lai arī viņi neprot peldēt.
Šim jaunajam bērnam ir astoņi gadi.
Mūsu laivai tuvojoties, viņš trīcēja,
baidoties, ka tā apgāzīs viņa mazo smailīti.
Viņš bija pārbijies, ka tiks iesviests ūdenī.
Voltas ezerā iegrimušie skeletveidīgie koka zari
bieži ieķērās zvejas tīklos, un nogurušos
un izbiedētos bērnus iesviež ūdenī, lai tie
atpiņķerētu auklas.
Daudzi no tiem noslīkst.
Cik vien ilgi viņš spēj atcerēties, viņš ir ticis piespiests
strādāt ezerā.
Sava saimnieka iebiedēts, viņš netaisās bēgt,
un tā kā pret viņu visu viņa dzīvi ir izturējušies nežēlīgi,
viņš to nodod tālāk arī jaunākajiem vergiem,
kurus uzrauga.
Es satiku šos zēnus piecos no rīta,
viņiem velkot iekšā pēdējos no saviem tīkliem,
bet viņi aukstā, vējainā naktī bija strādājuši
kopš vieniem naktī.
Svarīgi ir arī minēt, ka šie tīkli,
esot pilni ar zivīm, sver vairākus simtus kilogramu.
Es vēlos jūs iepazīstināt ar Kofi.
Kofi izglāba no zvejnieku ciemata.
Es viņu satiku patversmē, kur „Free the Slaves”
rehabilitē verdzības upurus.
Te viņš redzams, vannojoties akā un
lejot uz galvas lielus ūdens spaiņus.
Brīnišķīgās ziņas ir, ka,
kamēr es ar jums šodien runāju,
Kofi atkal ir kopā ar savu ģimeni,
un, kas ir vēl labāk, viņa ģimenei ir palīdzēts
pelnīt iztiku un parūpēties par savu bērnu drošību.
Kofi ir iespēju iemiesojums.
Kas viņš varēs kļūt, tādēļ, ka kāds nebija vienaldzīgs
un mainīja viņa dzīvi?
Braucot pa Ganas ceļu
ar „Free the Slaves” partneriem,
mūsu kreiserim uz mopēda pēkšņi piebrauca
kāda abolocionisma biedrs un piesita pie stikla
Viņš teica, lai sekojam viņam pa grants ceļu, 
kas veda džungļos.
Ceļa galā viņš mūs skubināja izkāpt no mašīnas
un teica šoferim, lai tūlīt dodas projām.
Tad viņš norādīja uz tik tikko redzamām pēdām
un teica: „Šī ir tā taka, šī ir tā taka. Aiziet.”
Mēs sākām iet pa šo taku, pašķīrām vīteņaugus,
kas aizšķērsoja taku, un pēc apmēram stundas ilgas iešanas
atklājām, ka taku bija appludinājuši nesenie lieti,
tādēļ es pacēlu foto aprīkojumu virs savas galvas,
mums iegrimstot ūdenī, kas bija man līdz krūtīm.
Pēc vēl divām iešanas stundām līkumainā taka
pēkšņi aprāvās klajumā, un mums priekšā
pavērās milzum daudz bedru,
kuras varētu ietilpināt futbola laukumā,
tās visas bija pilnas ar strādājošiem paverdzinātiem cilvēkiem.
Daudzām sievietēm, tām skalojot zeltu, pie mugurām
bija piesieti viņu bērni,
brienot pa dzīvsudraba saindētu ūdeni.
Dzīvsudrabu izmanto ekstrakcijas procesā.
Šie kalnrači ir paverdzināti vēl citas Ganas daļas
raktuvju šahtā.
Viņiem iznākot no šahtas, viņi bija viscaur slapji
no saviem sviedriem.
Es atceros skatoties to nogurušajās un asinīm pieplūdušajās acīs,
jo daudzi no viņi bija bijuši pazemē 72 stundas.
Šahtas ir līdz pat 300 pēdas dziļas, un viņiem bija jānes ārā
milzīgi akmeņu maisi, ko vēlāk vestu uz
citurieni, kur šos akmeņus sadauzītu,
lai beigās no tiem varētu iegūt zeltu.
Pirmajā acu uzmetienā šķiet, ka šī smagā darba vieta
ir pilna ar spēcīgiem vīriem, taču, ieskatoties tuvāk,
mēs redzējām šajā nomalē strādājam cilvēkus un bērnus,
kam paveicies mazāk.
Viņi visi ir ievainojumu, slimību un vardarbības upuri.
Ļoti iespējams, ka šis muskuļotais cilvēks
pēc pāris gadiem beigs kā šis cilvēks, tuberkolozes un
saindēšanās ar dzīvsudrabu izpostīts.
Šis ir Manuru. Nomirstot viņa tēvam,
viņa tēvocis pārdeva viņu strādāšanai raktuvēs.
Nomirstot viņa tēvocim, Manuru mantoja sava tēvoča parādu,
kas vēl vairāk neļāva viņam pamest verdzību raktuvēs.
Kad es viņu satiku, viņš raktuvēs jau bija strādājis
14 gadus. Redzamo kājas ievainojumu viņš ieguva
no kāda negadījuma raktuvēs,
tik nopietna, ka ārsti teica, ka kāju vajadzētu amputēt.
Papildus tam, Manuru ir tuberkoloze,
tomēr tik un tā viņš ir spiests diendienā strādāt
šajā raktuvju šahtā.
Pat tad viņam ir sapnis, ka kādu dienu viņš būs brīvs
un ar vietējo aktīvistu kā „Free the Slaves” palīdzību
kļūs izglītots,
Tieši šāda apņēmība
neiedomājama likteņa priekšā
piepilda mani ar milzīgu apbrīnu.
Es vēlos izgaismot verdzību.
Strādājot laukā,
es paņēmu līdzi daudz sveču,
un ar tulka palīdzību
es teicu šiem cilvēkiem, kurus fotografēju,
ka vēlējos izgaismot viņu stāstus
un skaudro likteni,
lai tad, kad būtu droši gan man, gan viņiem,
es radītu šos attēlus.
Viņi zināja, ka viņu fotogrāfijas pasaulē
redzēsiet jūs.
Es gribēju, lai viņa zina, ka mēs par viņiem paudīsim liecību
un, ka darīsim visu, kas ir mūsu spēkos,
lai mainītu viņu dzīves.
Es patiesi ticu, ka, ja mēs viens otru redzam
kā līdzcilvēkus, būt iecietīgam pret tādām drausmām
kā verdzība kļūst ļoti grūti.
Runa nav par šiem attēliem. Runa ir par cilvēkiem,
īstiem cilvēkiem, kā tu un es, kas savā dzīvē
visi pelnījuši tādas pašas tiesības,
godu un cieņu.
Nepaiet ne diena, kad es nedomātu par
visiem šiem daudzajiem skaistajiem un cietušajiem cilvēkiem,
kurus man ir bijis milzīgs gods satikt.
Es ceru, ka šie attēli atmodina spēku
cilvēkos kā jūs, kas tos redzējuši.
Es ceru, ka šis spēks iedegs uguni,
kas izgaismos verdzību,
jo bez šīs gaismas jūga zvērs
turpinās mist ēnās.
Liels paldies.
(Aplausi)
Ilgu laiku
biju es un mans ķermenis.
Es biju veidota no stāstiem,
no alkām, no cenšanās,
no nākotnes sapņiem.
Es centos
nebūt savas vardarbīgās pagātnes rezultāts,
bet atšķirtība, kas jau bija parādījusies
starp mani un manu ķermeni,
bija diezgan pamanāms iznākums.
Es vienmēr centos kļūt par kaut ko, par kādu.
Es eksistēju vienīgi centībā.
Mans ķermenis bieži bija ceļā.
Es biju nepastāvīga galva.
Gadiem ilgi es patiesībā valkāju tikai cepures.
Tas bija veids, kā manai galvai palikt klāt.
Tas bija veids, kā atrast sevi.
Es raizējos, ka tad, kad noņemšu cepuri,
es vairs te neatradīšos.
Man patiesībā bija terapeits, kurš vienreiz man teica,
"Eva, tu šeit ierodies jau divus gadus,
un, atklāti sakot, es nekad neesmu pamanījis, ka tev ir ķermenis."
Visu šo laiku es dzīvoju pilsētā,
jo, atklāti sakot,
man bija bail no kokiem.
Man nebija bērnu,
jo galvas nevar dzemdēt.
Bērni patiesībā nenāk ārā pa tavu muti.
Tā kā manam ķermenim nebija atbalsta punkta,
es sāku jautāt citām sievietēm par viņu ķermeņiem --
konkrētāk, par viņu makstīm,
jo es domāju, ka makstis bija savā ziņā svarīgas.
Tas mani noveda pie "Vagīnas monologu" rakstīšanas,
kas noveda pie tā, ka visur, kur varēju,
es pārņemta un vienā laidā runāju par makstīm.
Es to darīju daudzu svešinieku klātbūtnē.
Kādu vakaru uz skatuves
es patiesībā iegāju savā makstī.
Tā bija ekstātiska pieredze.
Tas biedēja mani, tas uzmundrināja mani,
un tad es kļuvu par motivētu cilvēku,
maksts motivētu.
Es sāku redzēt savu ķermeni kā lietu,
lietu, kas var ātri pārvietoties,
kā lietu, kas var paveikt citas lietas,
daudzas lietas vienlaicīgi.
Es sāku redzēt savu ķermeni kā iPodu vai kā mašīnu.
Es spēju to vadīt un pieprasīt no tā lietas.
Tam nebija robežu. Tas bija neuzvarams.
To bija jāiekaro un jāvada kā pašu Zemi.
Es tam nepievērsu uzmanību;
nē, es to organizēju un vadīju.
Man nebija pacietības priekš sava ķermeņa;
es no tam izveidoju formu.
Es biju alkatīga.
Es paņēmu vairāk, nekā manam ķermenim bija ko piedāvāt.
Ja es biju nogurusi, es dzēru vairāk espresso.
Ja man bija bail, es devos uz vēl bīstamākām vietām.
Protams, protams, bija brīži, kad novērtēju savu ķermeni,
veidā, kādā rupjam vecākam
reizēm var būt laipnības brīži.
Mans tēvs bija ļoti labs pret mani
manā 16. dzimšanas dienā, piemēram.
Es dzirdēju cilvēkus murminot laiku pa laikam,
ka man vajadzētu mīlēt savu ķermeni,
tāpēc es iemācījos, kā to izdarīt.
Es biju veģetāriete, es nedzēru, nesmēķēju.
Bet tas viss bija tikai nedaudz izsmalcinātāks veids,
lai manipulētu savu ķermeni --
tālāka atsvešināšanās,
kā sējot dārzeņu lauku uz automaģistrāles.
Man tik daudz runājot par savu maksti,
daudzas sievietes sāka stāstīt par savējām --
savus stāstus par viņu ķermeņiem.
Patiesībā šie stāsti piespieda mani ceļot pa pasauli,
un es esmu vairāk kā 60 valstīs.
Es dzirdēju tūkstošiem stāstu.
Un man jums jāsaka, ka vienmēr šis bija brīdis,
kad sievietes dalījās ar mani
ar šo īpašo brīdi, kad viņas atdalījās no sava ķermeņa --
kad viņas pameta mājas.
Es dzirdēju par sievietēm, kurām uzmācās viņu gultās,
kuras tika sistas savās burkās (islama sieviešu tērps),
un tika atstātas, lai nomirtu stāvvietās,
kuras tika apdedzinātas ar skābi savās virtuvēs.
Dažas sievietes kļuva klusas un pazuda.
Citas sievietes kļuva trakas, vadāmas mašīnas kā es.
Sava ceļojuma vidū
man palika 40 gadi un es sāku ienīst savu ķermeni,
kas patiesībā bija progress,
jo vismaz mans ķermenis eksistēja pietiekami, lai to ienīstu.
Mans vēders -- tas, ko es ienīdu, bija mans vēders.
Tas bija pierādījums, ka es nebiju pakāpusies augstāk,
ka es biju veca un nebiju lieliska un arī ne perfekta,
vai spējīga iekļauties formas noteiktajā kopīgajā attēlā.
Mans vēders bija pierādījums, ka es cietu neveiksmi,
ka tas mani izgāza, ka tas bija beigts.
Mana dzīve kļuva par cenšanos tikt no tā vaļā un par apsēstību no cenšanās tikt no tā vaļā.
Patiesībā, tas kļuva tik ekstrēmi,
ka es par to uzrakstīju lugu.
Bet jo vairāk es par to runāju,
jo objektīvāks un sadrumstalotāks mans ķermenis kļuva.
Tas kļuva par izklaidi; tas kļuva par jauna veida preci,
par kaut ko, ko es pārdevu.
Tad es devos uz citurieni.
Es devos ārā no tā,
ko, es domāju, ka pazinu.
Es devos uz Kongo Demokrātisko Republiku.
Un es dzirdēju stāstus,
kas sagrāva visus pārējos stāstus.
Es dzirdēju stāstus,
kas iekļuva mana ķermeņa iekšpusē.
Es dzirdēju par mazu meiteni,
kura nevarēja beigt čurāt sev virsū,
jo tik daudzi pieauguši karavīri
bija iegrūduši sevi viņā.
Es dzirdēju 80 gadus vecu sievieti,
kuras kājas bija salauztas un izrautas no vietām,
un pielauztas pie viņas galvas,
jo viņu tādā veidā izvaroja karavīri.
Ir tūkstošiem šādu stāstu.
Un daudzām sievietēm bija caurumi uz ķermeņa --
caurumi, fistulas --
kas bija kara vardarbība --
caurumi viņu dvēseļu materiālā.
Šie stāsti piepildīja manas šūnas un nervus.
Un atklāti sakot,
es negulēju trīs gadus.
Visi stāsti kopā sāka asiņot.
Zemes izpostīšana,
minerālu izlaupīšana,
makstu iznīcināšana --
neviens no šiem vairs nebija atdalāms
viens no otra vai manis.
Milicija izvaroja sešus mēnešus vecus bērnus,
lai tām tālajām valstīm
būtu pieeja zeltam un koltānam
viņu iPhone un datoriem.
Mans ķermenis ne tikai kļuva par vadāmu mašīnu,
bet tas bija atbildīgs
par citu sieviešu ķermeņu iznīcināšanu
trakajā vēlmē ražot vairāk mašīnu,
lai atbalstītu manas mašīnas ātrumu un efektivitāti.
Tad es saslimu ar vēzi --
vai arī es noskaidroju, ka man ir vēzis.
Tas uzradās kā steidzīgs putns,
ietriecoties loga rūtī.
Pēkšņi man bija ķermenis,
ķermenis, kas tika durts,
un bakstīts, un pārdurts,
ķermenis, kas tika atgriezts plaši vaļā,
ķermenis, kam tika izņemti orgāni,
tie tika pārvietoti, un pārkārtoti, un atjaunoti,
ķermenis, kas tika skanēts,
un kurā parādījās caurulītes,
ķermenis, kas dega no ķīmiskiem līdzekļiem.
Vēzis uzspridzināja
manas nesaistības sienu.
Pēkšņi es sapratu, ka krīze manā ķermenī
bija krīze pasaulē,
un tā nenotika vēlāk,
tā notika tagad.
Pēkšņi mans vēzis bija vēzis, kas bija visur,
cietsirdības vēzis, alkatības vēzis,
vēzis, kas iekļūst cilvēkos,
kuri dzīvo uz ielām, no ķīmisko rūpnīcu tuvumā -- un viņi parasti ir nabadzīgi --
vēzis ogļrača plaušās,
vēzis no stresa par to, ka nesasniedz pietiekami,
vēzis no iekšējas traumas,
vēzis ieslodzītos cāļos un piesārņotās zivīs,
vēzis sieviešu dzemdēs no izvarošanas,
vēzis, kas ir visur no mūsu vieglprātības.
Savā jaunajā un iedomu grāmatā
"Jauns es, jauna pasaule"
rakstnieks Filips Šeperds saka,
"Ja tu esi atdalīts no sava ķermeņa,
tu esi arī atdalīts no pasaules ķermeņa,
kurš tad parādās citāds nekā tu,
vai atdalīts no tevis,
drīzāk kā dzīvojoša nepārtrauktība,
kurai tu piederi."
Pirms vēža
pasaule bija citāda.
Bija tā, it kā es dzīvotu stāvošā dīķī
un vēzis uzspridzināja laukakmeni,
kas atdalīja mani no lielākas jūras.
Tagad es tajā peldu.
Tagad es atguļos zālē
un iegremdēju savu ķermeni tajā,
un es mīlu dubļus uz savām kājām un pēdām.
Tagad es veicu ikdienas svētceļojumu,
lai apmeklētu kādu sēru vītolu pie Seines upes,
un es ilgojos pēc zaļajiem laukiem
krūmājos ārpus Bukavu.
Un kad stipri līst,
es kliedzu un skrienu apļus.
Es zinu, ka viss ir saistīts,
un rēta, kas stiepjas mana rumpja garumā,
ir zemestrīces zīmes.
Un es esmu šeit kopā ar trīs miljoniem Port-au-Prince ielās.
Un uguns, kas deg manī
trešajā no sešām ķīmijterapijas dienām,
ir uguns, kas deg
pasaules mežos.
Es zinu, ka augonis,
kas auga ap manu ievainojumu pēc operācijas,
16 unces strutu,
ir saindētais Meksikas līcis,
un manī bija naftā samirkuši pelikāni
un mirušas peldošas zivis.
Un katetri, kas manī tika iegrūsti bez pareiziem atsāpināšanas līdzekļiem,
lika man kliegt
veidā, kādā Zeme raud no urbšanas.
Otrās ķīmijterapijas laikā
smagi saslima mana māte
un es devos viņu apraudzīt.
Un saistības vārdā
vienīgā lieta, ko viņa vēlējās pirms nāves,
bija nokļūt mājās
pie viņas mīļotā Meksikas līča.
Tā nu mēs atvedām viņu mājās,
un es lūdzos, lai nafta neizskalotos pludmalē,
pirms viņa nomirst.
Un, par laimi, tā nenotika.
Un viņa nomira klusi savā mīļākajā vietā.
Un pēc pāris nedēļām es biju Ņūorleānā,
un šis skaistais, apgarotais draugs
man teica, ka viņa vēlējusies mani izārstēt.
Un es biju pagodināta.
Un es devos uz viņas māju, tas bija rīts,
un šajā rītā Ņūorleānas saule spiedās cauri aizkariem.
Un mana draudzene gatavoja šo lielo bļodu,
un es prasīju, "Kas tas ir?"
Un viņa teica, "Tas ir tev.
Ziedi padara to skaistu,
un medus padara to saldu."
Un es jautāju, "Bet kāda ir ūdens daļa?"
Un saistības vārdā
viņa teica, "O, tas ir Meksikas līcis."
Un es teicu, "Protams, ka tas ir."
Un cita sieviete ieradās un viņas sēdēja aplī,
un Mihaela mazgāja manu galvu ar svēto ūdeni.
Un viņa dziedāja -- viss viņas ķermenis dziedāja.
Un otra sieviete dziedāja,
un viņas lūdzās par mani un manu māti.
Un kad siltais līcis pārskalojās pār manu kailo galvu,
es sapratu, ka tas satur
labāko un sliktāko no mums.
Tā bija alkatība un neapdomība,
kas noveda pie urbjošā sprādziena.
Tie bija visi meli, kas tika teikti
pirms un pēc.
Tas bija medus ūdenī, kas padarīja to saldu,
tā bija nafta, kas padarīja to slimu.
Tā bija mana galva, kas bija bez matiem
un tagad ērti jutās bez cepures.
Tā biju visa es,
izkūstot Mihaelas klēpī.
Tās bija asaras, kas bija neatšķiramas no līča,
tās krita lejup pa manu vaigu.
Beidzot tā bija atrašanās manā pašas ķermenī.
Tās bija bēdas,
kas bija tik ilgi.
Tas bija atrast manu vietu
un milzīga atbildība,
kas nāk līdzi ar saikni.
Tas bija nepārtraukts postošs karš Kongo
un pasaules vienaldzība.
Tās bija Kongo sievietes,
kas nu pamostas.
Tā bija mana māte, kas aizgāja
brīdī,
kad es piedzimu.
Tā bija apzināšanās,
ka esmu pietuvojusies ļoti tuvu nāvei --
tajā pašā veidā, kā Zeme, mūsu māte,
tik tikko turas,
tādā pašā veidā 75% no pasaules
ar pūlēm turās,
tajā pašā veidā,
ka ir recepte izdzīvošanai.
Tas, ko es iemācījos,
ir, ka tam, ko katrs ir pelnījis,
ir saistība ar uzmanību un spējām.
Tie bija atbalstoši draugi
un mīloša māsa.
Tie bija gudri ārsti un attīstīta medicīna,
un ķirurgi, kas zināja, ko darīt ar savām rokām.
Tās bija par zemu atalgotas un patiesi mīlošas māsiņas.
Tie bija burvju dziednieki un aromātiskās eļļas.
Tie bija cilvēki, kuri teica burvju vārdus un veica rituālus.
Tā bija nākotnes redzējuma esamība
un kaut kas, par ko cīnīties,
jo es zinu, ka šī cīņa nav tikai manējā.
Tās bija miljoniem lūgšanas.
Tās bija tūkstošiem alelujas
un miljoniem omu.
Tās bija milzums dusmu,
neprātīgs humors,
daudz uzmanības, varmācības.
Tas bija spēks, mīlestība un prieks.
Tās bija visas šīs lietas.
Tās bija visas šīs lietas.
Tās bija visas šīs lietas
ūdenī, pasaulē, manā ķermenī.
(Aplausi)
Ļaujiet man sākt ar četriem vārdiem,
kuri sniegs kontekstu šai nedēļai,
četri vārdi, kuri raksturos
šo gadsimtu.
Tie ir:
Mūsu Zeme ir pārpildīta.
Tā ir pārpildīta ar mums, pārpildīta ar mūsu lietām,
pārpildīta ar mūsu atkritumiem, pārpildīta ar mūsu prasībām.
Jā, mēs esam izcila un radoša suga,
taču mēs esam radījuši mazliet par daudz lietu,
tik daudz, ka mūsu ekonomika nu ir lielāka
par tās saimnieku, mūsu planētu.
Šis nav filozofisks apgalvojums,
tā ir tikai zinātne, kas
balstīta uz fiziku,
ķīmiju un bioloģiju.
Par šo tēmu ir daudz zinātnisku analīžu,
taču tās visas nonāk pie viena secinājuma —
mēs dzīvojam pāri mūsu līdzekļiem.
Izcilie "Global Footprint Network" zinātnieki, piemēram,
aprēķinājuši, ka mums nepieciešamas aptuveni 1,5 Zemes,
lai uzturētu šo ekonomiku.
Citiem vārdiem sakot,
lai turpinātu darboties mūsu pašreizējajā līmenī,
mums nepieciešams par 50% vairāk Zemes nekā mums ir.
Finansiālā ziņā,
tas būtu kā vienmēr tērēt par 50% vairāk nekā jūs nopelnāt,
ik gadu slīgstot arvien dziļāk parādos.
Bet jūs, protams, nevarat aizņemties dabas resursus,
tāpēc mēs pārtērējam mūsu kapitālu
vai zogam no nākotnes.
Tātad, kad es saku ''pārpildīta'', es domāju patiešām pārpildīta,
atmetot jebkādu kļūdas robežu,
atmetot jebkādas debates
par metodoloģiju.
Tas nozīmē to, ka mūsu ekonomika ir neilgtspējīga.
Es nesaku, ka tā nav jauka vai patīkama
vai, ka tā ir slikta polārlāčiem vai mežiem,
kaut gan tā noteikti ir.
Es saku,
ka mūsu pieeja ir vienkārši neilgtspējīga.
Citiem vārdiem sakot, pateicoties tiem uzbāzīgajiem fizikas likumiem,
kad lietas nav ilgtspējīgas, tās apstājās.
Jums varētu šķist, tas taču nav iespējams.
Mēs nevaram apturēt ekonomisko izaugsmi.
Tāpēc, ka tas būs tas, kas apstāsies: ekonomiskā izaugsme.
Tā apstāsies izbeigušos tirdzniecības resursu dēļ.
Tā apstāsies dēļ mūsu pieaugošā pieprasījuma
pēc visiem resursiem, visas ražotspējas dēļ,
visu Zemes sistēmu dēļ,
kuras cieš no ekonomiskajiem zaudējumiem.
Kad mēs domājam par ekonomiskās izaugsmes apstāšanos,
mēs sakām, "Tas nav iespējams,"
jo ekonomiskā izaugsme ir tik nepieciešama mūsu sabiedrībai,
ka tas reti tiek apšaubīts.
Kaut arī izaugsme noteikti ir nesusi daudzus labumus,
tā ir tik nepieciešama ideja,
ka mēs īsti neizprotam
tās neesamības iespēju.
Pat, lai gan tā ir nesusi daudz labumu,
tā ir balstīta uz trakas iedomas,
proti,
ka mums var būt bezgalīga izaugsme
uz ierobežotas planētas.
Un es esmu šeit, lai pateiktu jums, ka mēs slīgstam aklā noliegumā.
Tā trakā ideja patiešām
ir traka,
un ar pārpildītu Zemi, tās ir beigas.
Nu taču, jūs domājat.
Tas nav iespējams.
Tehnoloģijas ir lieliskas. Cilvēki ir inovatīvi.
Ir tik daudzu veidu, kā mēs varam uzlabot to, kā mēs daudz ko darām.
Mēs pavisam noteikti varam to atrisināt.
Tā visa ir taisnība.
Nu, vismaz lielākoties.
Mēs neapšaubāmi esam lieliski,
un mēs bieži atrisinām sarežģītas problēmas
ar apbrīnojamu radošumu.
Tātad, ja mūsu problēma
bija samazināt cilvēku ekonomiku
no 150 procentiem līdz 100 procentiem Zemes ietilpības,
mēs to varētu izdarīt.
Problēma ir tā, ka mēs tikai iesildām
šo izaugsmes dzinēju.
Mēs plānojam šo augsti noslogoto ekonomiku
padarīt divreiz lielāku
un tad padarīt to četrreiz lielāku,
nevis kaut kad attālā nākotnē,
bet mazāk nekā 40 gados,
lielākoties jūsu visu dzīves laikā.
Ķīna plāno būt tur jau 20 gadu laikā.
Šī plāna vienīgā problēma
ir tā, ka tas nav iespējams.
Reaģējot, daži cilvēki iebilst,
bet mums ir nepieciešama izaugsme, mums tā ir vajadzīga, lai novērstu nabadzību.
Mums to vajag, lai attīstītu tehnoloģijas.
Mums to vajag, lai nodrošinātu sociālu stabilitāti.
Man šis arguments šķiet fascinējošs,
it kā mēs kaut kā varētu apiet fizikas likumus,
lai apmierinātu mūsu vēlmes.
It kā Zemei nerūpētu, kas mums vajadzīgs.
Māte daba neielaižas sarunās;
viņa tikai nosaka likumus un attēlo sekas.
Un tās nav noslēpumainas robežas.
Runa ir par pārtiku un ūdeni, augsni un klimatu,
mūsu dzīvju praktisko un ekonomisko
pamatu.
Tātad, iedoma, ka mēs varam mierīgi pāriet
uz augsti efektīvu
saules enerģijas nodrošinātu un uz zināšanām balstītu ekonomiku,
zinātnes un tehnoloģijas pārveidotu,
tā, lai 9 miljardi cilvēku
varētu dzīvot 2050. gadā
pārpilnības un ciparu lejupielāžu dzīvi
ir maldināšana.
Nav tā, ka ir nepiespējami pabarot, apģērbt un izmitināt mūs visus
un ļaut mums dzīvot apmierinošas dzīves.
Tas noteikti ir iespējami.
Taču doma, ka mēs līdz tam varam vienmērīgi izaugt
ar dažām mazām aizķeršanām
ir pilnīgi nepareiza
un tas ir bīstami nepareizi,
jo tas nozīmē, ka mēs negatavojamies
tam, kas patiešām notiks.
Paraugieties, kas notiek, kad jūs darbināt sistēmu
pāri tās robežām
un tad tā turpināt
bezgalīgi paātrinošā tempā,
sistēma vienkārši pārstāj darboties un sabrūk.
Un tas notiks ar mums.
Daudzi no jums domās,
bet mēs noteikti to vēl varam apturēt.
Ja jau ir tik slikti, mēs reaģēsim.
Padomāsim par šo ideju.
Mums ir bijuši
50 brīdinājumiem pilnu gadu.
Mums ir bijusi zinātne, kas pierāda
pārmaiņu steidzamību.
Mums ir bijušas ekonomiskas analīzes, kuras norāda uz to,
ka, ne tikai mēs varam to atļauties,
bet ir lētāk rīkoties laikus.
Un tomēr, realitāte ir tāda, ka
mēs neesam darījuši praktiski neko, lai mainītu virzienu.
Mēs pat nesamazinām tempu.
Pagājušajā gadā, klimata ziņā, piemēram,
mums bija jebkad augstākais globālais izplūdes gāžu līmenis.
Stāsts par pārtiku, ūdeni, augsni un klimatu
ir lielā mērā tāds pats.
Patiesībā, es nesaku to ar izmisumu.
Esmu pārstājis sērot par zaudējumu.
Es pieņemu to, kur mēs esam.
Tas ir skumji,
taču ir tā, kā ir.
Tomēr šis arī ir laiks,
kad mēs pārstājām dzīvot noliegumā
un atzinām,
ka mēs nerīkojamies, mēs pat neesam tuvu tam, lai rīkotos,
un mēs nerīkosimies
līdz krīze skars ekonomiku.
Un tāpēc izaugsmes beigas
ir galvenais strīdīgais jautājums
un notikums, kam mums jāgatavojas.
Kad tad šī pāreja sāksies?
Kad sāksies šis sabrukums?
Manuprāt, tas jau ir sācies.
Es zinu, ka lielākā daļa cilvēku to tā neredz.
Mēs sliecamies uztvert pasauli,
nevis kā vienotu sistēmu, kāda tā ir,
bet kā nesaistītu notikumu virkni.
Mēs redzam "Okupē" protestus,
mēs redzam spirālveidīgas parādu krīzes,
mēs redzam augošu nevienlīdzību,
mēs redzam naudas ietekmi uz politiku,
mēs redzam resursu ierobežojumu, pārtikas un naftas cenas.
Taču mēs kļūdaini redzam katru no šīm lietām
kā atsevišķu problēmu, kura jāatrisina.
Faktiski, tā ir sistēma,
kas atrodas sāpīgajā sabrukšanas procesā,
mūsu sistēma, kas sastāv no parādu darbinātas ekonomiskās izaugsmes,
no neefektīvas demokrātijas,
no pārslogotas Zemes,
tā saēd sevi dzīvu.
Es varētu minēt
neskaitāmus pētījumus un pierādījumus, kas to apstiprina,
taču es to nedarīšu, jo, ja jūs vēlaties to redzēt,
tad pierādījumi ir jums visapkārt.
Es vēlos ar jums runāt par bailēm.
Es tā vēlos darīt, jo, manuprāt,
vissvarīgākā problēma, ar kuru mēs saskaramies,
ir tas, kā mēs reaģējam
uz šo jautājumu.
Krīze šobrīd ir nenovēršama.
Un problēma ir, kā mēs reaģēsim?
Protams, mēs nevaram zināt, kas notiks.
Nākotne pēc būtības ir nenoteikta.
Bet apdomāsim, ko zinātne mums saka,
par to, kas iespējams notiks.
Iztēlojieties mūsu ekonomiku,
kad oglekļa burbulis sprāgs,
kad finanšu tirgi sapratīs,
ka, lai būtu jebkāda cerība
novērst klimata kļūšanu par nekontrolējamu,
naftas un akmeņogļu nozares ir jāizbeidz.
Iztēlojieties Ķīnu, Indiju un Pakistānu sākam karu,
jo klimata izmaiņas
rada nesaskaņas par pārtiku un ūdeni.
Iztēlojieties Tuvos Austrumus bez naftas ienākumiem,
bet ar brūkošām valdībām.
Iztēlojieties mūsu augsti saskaņoto, "tieši laikā" pārtikas rūpniecību
un mūsu noslogoto lauksaimniecības sistēmu sabrūkam
un lielveikalu plauktus iztukšojamies.
Iztēlojieties 30 procentu bezdarbu Amerikā,
kad vispasaules ekonomika ir
baiļu un nedrošības pārņemta.
Tagad iztēlojieties, ko tas nozīmē jums,
jūsu ģimenei, jūsu draugiem,
jūsu personīgajai finansiālajai drošībai.
Iedomājieties, ko tas nozīmē
jūsu personīgajai drošībai,
kad pamatīgi bruņota cilvēce
kļūst aizvien niknāka un niknāka
par to, kāpēc tas viss tika pieļauts notiekam.
Iztēlojies, ko teiksit saviem bērniem,
kad viņi jums prasīs,
"Tātad, 2012. gadā, mammu un tēti
kā tas bija,
kad jums bija karstākā reģistrētā desmitgade
trešo desmitgadi pēc kārtas,
kad katra zinātniskā iestāde pasaulē teica, ka
jums ir pamatīga problēma,
kad okeāni pārskābinājās,
kad naftas un pārtikas cenas strauji paauga,
kad viņi rīkoja sacelšanos Londonas ielās
un okupēja Volstrītu?
Kad sistēma acīmredzami bruka, mammu un tēti,
ko gan jūs darījāt, ko gan jūs domājāt?"
Tātad, kā jūs jūtaties,
kad nodziest gaisma
vispasaules ekonomikai jūsu prātos,
kad jūsu pieņēmumi par nākotni
izplēn
un piepildās kaut kas pavisam cits?
Tikai uzgaidiet mirkli
un ievelciet elpu
un domājat, ko jūs jūtat
šajā brīdī?
Iespējams, noliegumu.
Iespējams, dusmas.
Varbūt bailes.
Protams, mēs nevaram zināt, kas notiks
un mums jāsadzīvo ar nenoteiktību.
Taču, kad mēs domājam par tāda veida iespējām, kā es iezīmēju,
mums vajadzētu vismaz mazliet just bailes.
Mēs esam briesmās, mēs visi,
un mēs esam sākuši briesmām atbildēt ar bailēm,
lai motivētu spēcīgu atbildi,
lai palīdzētu mums drosmīgi stāties pretī draudiem.
Tomēr šoreiz tas nav tīģeris pie ieejas alā.
Jūs nevarat saskatīt briesmas pie jūsu durvīm.
Bet, ja jūs skatāties,
jūs varat redzēt tās jūsu civilizācijas durvju priekšā.
Tāpēc mums jāsajūt mūsu reakcija tagad, kamēr gaismas vēl ir ieslēgtas,
tāpēc, ka, ja mēs gaidīsim līdz krīze pārņems visu,
mēs, iespējams, kritīsim panikā un slēpsimies.
Ja mēs to jūtam tagad un izprotam līdz galam,
mēs sapratīsim, ka mums nav nekas no kā baidīties,
izņemot pašām bailēm.
Jā, lietas kļūs nepatīkamas, un tas notiks drīz,
noteikti mūsu dzīves laikā,
taču mēs esam vairāk nekā spējīgi
tikt galā ar visu, kas notiks.
Redziet, tiem, kuri tic,
ka cilvēki var atrisināt jebkuru problēmu,
ka tehnoloģijas ir neierobežotas, ka tirgi var būt arī labā spēks,
faktiski ir taisnība.
Vienīgā lieta, ko viņi palaiduši garām,
ir tas, ka ir vajadzīga kārtīga krīze, lai mēs sāktu darboties.
Kad mēs jūtam bailes un baidāmies zaudējuma,
mēs esam spējīgi uz diezgan neparastām lietām.
Padomājiet par karu.
Pēc Pērlhārboras bombardēšanas, bija nepieciešamas 4 dienas,
lai valdība aizliegtu civiliedzīvotāju mašīnu ražošanu
un, lai novirzītu mašīnbūves rūpniecību,
un no turienes uz pārtikas un enerģijas iedalīšanu.
Padomājiet par to, kā kompānija reaģē uz bankrota draudiem
un kā pārmaiņas, kas sākotnēji šķitušas neiespējamas, tiek paveiktas.
Padomājiet par to, kā indivīds reaģē
uz dzīvībai bīstamas slimības diagnozi
un kā dzīvesveids izmainās,
kas iepriekš bija pārāk grūti
pēkšņi kļūst samērā viegli.
Mēs esam gudri, faktiski, mēs patiešām esam diezgan apbrīnojami,
taču mums iet pie sirds kārtīga krīze.
Labās ziņas ir tādas, ka šī ir vienkārši briesmīga.
(Smiekli)
Protams, ja mēs to neizprotam,
mēs varētu piedzīvot civilizācijas beigas,
taču, ja mēs to saprotam pareizi,
tad tas, tā vietā, varētu būt civilizācijas sākums.
Un cik kolosāli būtu
pateikt saviem mazbērniem, ka jūs bijāt daļa no tā?
Ceļā noteikti nav nevienas tehniskas vai ekonomiskas barjeras.
Tādi zinātnieki kā Džeims Hansens vēsta mums,
ka mums iespējams vajadzētu likvidēt neto CO2 izmešus no ekonomikas
tikai dažās desmitgadēs.
Es vēlējos uzzināt, ko tas prasītu,
tāpēc es sadarbojos ar profesoru Jorgenu Randersu no Norvēģijas,
lai atrastu atbildi.
Mēs attīstījām plānu sauktu par "Viena grāda kara plāns",
tā sauktu mobilizācijas un prasītās koncentrācijas līmeņa dēļ.
Man par pārsteigumu,
20 gadu laikā likvidēt neto CO2 izmešus no ekonomikas
patiesībā ir diezgan viegli un lēti,
ne ļoti lēti,
taču noteikti lētāk nekā sabrūkošas civilizācijas izmaksas.
Mēs neaprēķinājām to tik precīzi,
tomēr mēs apzināmies, ka tas ir ļoti dārgi.
Jūs varat izlasīt detaļas,
bet, kopsavilkumā, mēs varam pārveidot mūsu ekonomiku.
Mēs to varam izdarīt ar pārbaudītām tehnoloģijām.
Mēs to varam izdarīt par pieejamām izmaksām.
Mēs to varam izdarīt ar esošām politiskām struktūrām.
Vienīgā lieta, kas mums jāmaina,
ir tas, kā mēs domājam un, kā mēs jūtam.
Un šajā brīdī iesaistāties jūs.
Kad mēs domājam par manis aprakstīto nākotni,
protams, mums vajadzētu just mazliet bailes,
taču bailes var būt gan stindzinošas, gan pamudinošas.
Mums ir jāpieņem bailes un tad jārīkojas.
Mums jārīkojas
tā, kā nākotne ir atkarīga no tā.
Mums jārīkojas tā, kā mums ir viena planēta.
Mēs to varam.
Es zinu, ka brīvā tirgus fundamentālisti jums teiks,
ka lielāka izaugsme, vairāk lietu un 9 miljardi cilvēku, kas iet iepirkties,
ir labākais, ko mēs varam darīt.
Viņi kļūdās.
Mēs varam būt kas vairāk,
mēs varam būt kas daudz vairāk.
Mēs esam sasnieguši ievērojamas lietas
kopš atklājām, kā audzēt pārtiku pirms aptuveni 10 000 gadiem.
Mēs esam izveidojuši spēcīgus
zinātnes, zināšanu un tehnoloģijas pamatus,
kas ir vairāk nekā pietiekami, lai izveidotu sabiedrību,
kurā deviņi miljardi cilvēku
var dzīvot pieklājīgas, jēgpilnas un apmierinošas dzīves.
Zeme to var nodrošināt,
ja mēs izvēlamies pareizo ceļu.
Mēs varam izvēlēties šo krīzes brīdi,
lai jautātu un atbildētu lielos sabiedrības evolūcijas jautājumus,
piemēram, kas mēs vēlamies būt, kad izaugsim lieli,
kad mēs tiksim pāri šai augstprātīgajai pusaudzībai,
kurā domājam, ka nekam nav robežu
un ciešam no maldiem par nemirstību?
Nu ir laiks pieaugt,
būt gudrākiem, būt mierīgākiem,
būt apdomīgākiem.
Tāpat kā paaudzes pirms mums,
mēs uzaugsim karā,
ne karā starp civilizācijām,
bet karā par civilizāciju,
par neparasto iespēju
radīt sabiedrību,
kura ir spēcīgāka un laimīgāka
un plāno uzkavēties
līdz pat pusmūžam.
Mēs baiļu vietā varam izvēlēties dzīvi.
Mēs varam darīt to, kas mums jādara,
taču tas prasīs katru uzņēmēju,
katru mākslinieku,
katru zinātnieku, katru speciālistu,
katru māti, katru tēvu, katru bērnu,
ikvienu no mums.
Tā varētu būt mūsu lieliskākā stunda.
Paldies.
(Aplausi)
Kad es biju deviņus gadus veca
es pirmoreiz aizbraucu uz vasaras nometni.
Un mana māte piekrāva man pilnu čemodānu
ar grāmatām,
kas man šķita pilnīgi dabiski.
Jo manā ģimenē
lasīšana bija galvenā grupu nodarbība.
Un, lai arī tas varbūt jums izklausās nesabiedriski,
mums tas tas bija vienkārši citāds veids, kā būt sabiedriskiem.
Tev ir ģimenes siltums,
no cilvēkiem, kuri sēž Tev blakus,
bet Tu vari arī iet klejot piedzīvojumu pasaulē
savā galvā.
Un man šķita,
ka nometne būs tieši tāda pati, tikai labāka.
(Smiekli)
Es biju iztēlojusies 10 meitenes sēžam būdiņā
omulīgi lasām grāmatas vienādos halātos.
(Smiekli)
Nometne bija vairāk kā tusiņš bez alkohola.
Un pašā pirmajā dienā
mūsu vadītāja savāca mūs visus kopā
un iemācīja mums saukli, kuru, pēc viņas vārdiem,
mums vajadzēšot saukt katru dienu visu atlikušo vasaru,
lai uzturētu nometnes garu.
Un tas bija šāds:
Dē-au-ū-zē-ī-gā-ī,
tā mēs rakstām "dauzonīgi",
Dauzonīgi, dauzonīgi, būsim visi dauzonīgi!
Mjā.
Un es neparko nespēju izdomāt,
kāpēc mums vajadzētu būt tik dauzonīgiem,
vai arī kāpēc mums vajadzētu šo vārdu rakstīt nepareizi.
(Smiekli)
Bet es noskaitīju saukli. Es noskaitīju saukli kopā ar visiem citiem.
Es centos, ko varēju.
Un es gaidīju laiku,
kad es varēšu aiziet un palasīt savas grāmatas.
Bet pirmo reizi, kad es izņēmu grāmatu no sava čemodāna,
mūsu istabiņas krutākā meitene pienāca pie manis
un jautāja: "Kāpēc Tu esi tik vēsa?"
Vēsa, protams, nozīmējot tieši pretējo
dē-au-ū-zē-ī-gā-ī.
Un, kad es to mēģināju otro reizi,
pie manis pienāca vadītāja ar noraizējušos seju,
un atkārtoja vārdus par nometnes garu,
un teica, ka mums visiem vajadzētu ļoti censties
būt sabiedriskiem.
Tā nu es noliku savas grāmatas
atpakaļ čemodānā
un paliku tās zem gultas,
kur tās palika visu atlikušo vasaru.
Un es par to jutos tā kā vainīga.
Es jutos tā, it kā grāmatām mani vajadzētu,
un tās mani sauktu, bet es tās pametu.
Bet es tās tiešām arī pametu, un neatvēru čemodānu
līdz pat es biju atpakaļ mājās pie savas ģimenes
vasaras beigās.
Es jums pastāstīju šo stāstiņu par vasaras nometni.
Es būtu varējusi jums pastāstīt vēl 50 tādus pašus -
visas reizes, kad es saņēmu šo vēsti,
ka kaut kāpēc mans klusais un intravertais dzīvesstils
nav gluži pareizais,
ka man vajadzētu būt vairāk ekstravertai.
Un es vienmēr esmu dziļi sirdī jutusi, ka tas nav pareizi,
un ka intraverti ir brīnišķīgi cilvēki tādi, kādi viņi ir.
Bet ilgus gadus es noliedzu šo intuīciju
un pat kļuvu par Volstrītas juristu,
tā vietā, lai kļūtu par rakstnieci, ko vienmēr esmu vēlējusies,
jo es vēlējos sev pierādīt,
ka es arī varu būt drosmīga un izlēmīga.
Un es vienmēr gāju uz pārpildītiem bāriem,
kaut arī daudz labprātāk būtu paēdusi jaukas vakariņas kopā ar draugiem.
Un es vienmēr izdarīju šīs pašnoliedzošās izvēles
tik refleksīvi,
ka es pat neapzinājos, ka es tās izdaru.
Šī ir lieta, ko dara daudzi intraverti,
un tas mums noteikti ir zudums,
bet tas ir arī zudums mūsu kolēģiem
un mūsu sabiedrībai.
Riskējot izklausīties grandiozi, tas ir pasaules zudums.
Jo, kad runa nonāk līdz radošumam un līderismam,
mums vajag, lai intraverti darītu to, ko tie dara vislabāk.
Trešdaļa līdz puse pasaules populācijas ir intraverti -
trešdaļa līdz puse.
Tātad, viens no katriem diviem līdz trim cilvēkiem, kurus Jūs pazīstat.
Tātad, pat ja Jūs pats esat ekstraverts,
es runāju par Jūsu kolēģiem
un jūsu dzīvesbiedriem, un jūsu bērniem,
un personu, kas jums šobrīd sēž blakus -
kuri visi ir pakļauti šim aizspriedumam,
kas ir iesakņojies dziļi mūsu sabiedrībā.
Mēs visi to pieņemam jau no ļoti agra vecuma,
pat nemākot pateikt vārdos, ko tieši mēs darām.
Lai varētu šo aizspriedumu skaidri saredzēt,
vispirms vajag saprast, kas tieši ir intraversija.
Tas ir kas cits, nekā kautrīgums.
Kautrīgums ir bailes no cilvēku sprieduma par Tevi.
Intraversija ir vairāk kā
Tava reakcija uz stimulāciju,
ieskaitot sociālo stimulāciju.
Ekstraverti tiešām alkst daudz stimulācijas,
kamēr intraverti jūtas visdzīvākie,
visieslēgtākie un visspējīgākie,
kad tie ir klusākā, mierīgākā vidē.
Ne vienmēr - šīs lietas nav absolūtas -
bet bieži.
Un, tātad, atslēga
mūsu talantu maksimizēšanai
ir katram no mums sevi novietot
tajā stimulācijas zonā, kas mums ir vispareizākā.
Bet, lūk, šeit arī parādās lielais aizspriedums.
Mūsu vissvarīgākās institūcijas -
mūsu skolas un darbavietas -
ir izveidotas pārsvarā priekš ekstravertiem
un ekstravertu vajadzības pēc daudz stimulācijas.
Un mums šobrīd arī ir tāda ticība,
ko es saucu par "jauno grupdomāšanu",
kas saka, ka viss radošums un produktivitāte
nāk no ļoti jokainas barveida vietas.
Iedomājaties, piemēram, tipisku skolas klasi mūsdienās:
Kad es gāju skolā,
mēs sēdējām rindās.
Mēs šitā sēdējām rindās pie galdiem,
un mēs darījām lielāko daļu sava darba autonomi.
Bet šodien tipiskā klasē
ir galdu bariņi -
četri vai pieci vai seši vai septiņi bērni, visi pretī viens otram.
Un bērni strādā ar neskaitāmiem grupu uzdevumiem.
Pat tādos priekšmetos kā matemātika vai radošā rakstīšana,
kuriem šķietami vajadzētu būt atkarīgiem no individuālā domu lidojuma,
no bērniem tagad sagaida, lai viņi būtu komitejas locekļi.
Un bērni, kuri dod priekšroku
darboties vieni paši,
šie bērni bieži tiek uzskatīti par atkritējiem
vai vēl ļaunāk - problēmsituācijām.
Un lielais vairākums skolotāju uzskata,
ka ideālais skolnieks ir ekstraverts,
nevis intraverts,
kaut arī īstenībā intraverti parasti gūst labākas atzīmes
un ir zinošāki,
pēc pētījumu rezultātiem.
(Smiekli)
OK, tas pats ir spēkā arī mūsu darbavietās.
Lielākā daļa no mums strādā atvērtā tipa birojos
bez sienām,
kur mums jāsaskaras
ar nepārtrauktu troksni un kolēģu skatieniem.
Un, kad runa ir par līderību,
intraverti tiek bieži nepieņemti līderu amatos,
kaut arī intravertiem ir tendence būt ļoti uzmanīgiem,
un ir daudz mazāka iespēja, ka tie uzņemsies nesamērīgus riskus -
kam mūsdienās mums visiem derētu dot priekšroku.
Kā arī interesants pētījums, ko veica Ādams Grants no Vartona skolas,
atklāja, ka intraverti līderi
bieži nonāk pie labākiem iznākumiem nekā ekstraverti,
jo, kad tie pārvalda aktīvus darbiniekus,
tie daudz labprātāk ļauj šiem darbiniekiem piepildīt savas idejas,
kurpretim ekstraverti var, pilnīgi nedomājot,
tā sapriecāties par lietām,
ka tie uzliek savu zīmogu uz tām,
un citu cilvēku idejas tad tik viegli
nenonāk dienas gaismā.
Patiesībā, daži no mūsu dižākajiem līderiem vēsturē ir bijuši intraverti.
Es došu dažus piemērus.
Eleonora Rūzvelta, Roza Parka, Gandi -
visi šie cilvēki sevi aprakstīja
kā klusus, neuzkrītošus, un pat kautrīgus.
Un viņi visi nostājās uzmanības centrā,
kaut arī katra viņu daļiņa
viņiem teica to nedarīt.
Un tam, izrādās, piemīt vēl īpaša vara,
jo cilvēki varēja just, ka šie līderi ir pie stūres
nevis tāpēc, ka viņiem patiktu rīkot citus,
un nevis tāpēc, ka viņiem patīk, ka uz viņiem skatās,
bet gan tāpēc, ka viņiem nebija izvēles;
tāpēc, ka viņiem bija vajadzība darīt to, ko viņi uzskatīja par pareizo.
Šajā vietā man šķiet svarīgi piemetināt,
ka es patiesībā mīlu ekstravertus.
Man vienmēr patīk teikt, ka daži no maniem labākajiem draugiem ir ekstraverti,
ieskaitot manu mīļoto vīru.
Un mēs visi, protams, esam katrs savā punktā
uz intravertu/ekstravertu spektra.
Pat Karls Jungs, psihologs, kurš pirmo reizi popularizēja šos terminus,
teica, ka neeksistē tāda lieta,
kā tīrs intraverts vai tīrs ekstraverts.
Viņš teica, ka šāds cilvēks atrastos trakonamā,
ja tāds vispār varētu eksistēt.
Un daži cilvēki arī iekrīt tieši pa vidu
intravertu/ekstravertu spektrā,
un mēs saucam šos cilvēkus par ambivertiem.
Un es bieži domāju, ka viņi iegūst labāko no abām pasaulēm.
Bet daudzi no mums sevi atpazīst kā vienu vai otru tipu.
Un tas, ko es gribu teikt, ir ka kultūras līmenī mums vajag daudz labāku balansu.
Mums vajag vairāk Jin un Jang
starp šiem abiem tipiem.
Un tas ir īpaši svarīgi,
kad runa ir par radošumu un ražīgumu,
jo, kad psihologi skatās
uz visradošāko cilvēku dzīvēm,
viņi ierauga
cilvēkus, kuri ļoti labi spēj apmainīties ar idejām
un attīstīt idejas,
bet kuriem arī ir nopietna deva intraversijas.
Un tas ir tāpēc, ka vienatne bieži ir
kritiska radošuma sastāvdaļa.
Tāpēc Darvins
daudz pastaigājās viens pats pa mežu,
un enerģiski noraidīja ielūgumus uz ballītēm.
Teodors Geizels, labāk pazīstams kā Dr. Seuss,
izsapņoja daudzus no saviem pārsteidzošajiem darbiem
vientuļā zvanu torņa darbistabiņā,
kura viņam bija mājas aizmugurē.
Un viņam pat bija bail satikt
visus mazos bērnus, kas lasīja viņa grāmatas,
jo viņš baidījās, ka viņi sagaidīs
jautru, Santaklausam līdzīgu tēlu,
un būs vīlušies viņa rezervētajā personībā.
Stīvs Vozniaks izgudroja pirmo Apple datoru
sēdēdams viens pats savā kubiklā
savā darbavietā pie Hewlett-Packard, kur viņš tobrīd strādāja.
Un viņš saka, ka nekad nebūtu kļuvis par tādu ekspertu,
ja viņš nebūtu bijis pārāk intraverts, lai izietu no mājas,
kamēr viņš vēl auga.
Nu, protams, tas nenozīmē,
ka mums visiem vajadzētu pārtraukt sadarboties -
kā spilgts piemērs ir tas pats Stīvs Vozniaks, kurš sadarbojās ar
Stīvu Džobsu, lai radītu Apple Computer -
bet tas nozīmē, ka vienatnei ir nozīme,
un dažiem cilvēkiem
tā ir gaiss, ko viņi elpo.
Un, patiesībā, mēs jau gadsimtiem esam zinājuši
par vientulības izcilajām spējām.
Tikai pēdējā laikā mēs esam dīvainā kārtā sākuši to aizmirst.
Ja jūs aplūkosiet lielāko daļu pasaules galveno reliģiju,
jūs atradīsiet meklētājus -
Mozus, Jēzus, Buda, Muhameds -
meklētāji, kuri vieni paši dodas
pie dabas krūts,
kur tie gūst dziļas atklāsmes,
kuras pēcāk atnes atpakaļ pārējiem.
Tātad - nav dabas krūts, nav atklāsmju.
Taču tas nav nekāds pārsteigums,
ja ieskatās mūsdienu psiholoģijas atziņās.
Izrādās, ka mēs nevaram pat uzturēties cilvēku grupā,
necenšoties instinktīvi atspoguļot un imitēt citu viedokļus.
Pat par tādām šķietami personīgām iekšējām lietām,
kā par cilvēkiem, kas jums liekas atraktīvi,
jūs sāksiet atdarināt apkārtējo cilvēku uzskatus
pat neapzinoties, ka jūs to darāt.
Un grupas ir izslavētas ar to, ka seko
visdominējošākā vai visharizmātiskākā cilvēka viedokļiem,
kaut arī ir tieši nulle sakarības starp
būšanu par labāko runātāju un būšanu par cilvēku ar labākajām idejām.
Nu, tiešām nulle.
Tātad...
(Smiekli)
Varbūt jūs sekojat cilvēkam ar labākajām idejām.
bet varbūt arī nē.
Un vai jūs tiešām to gribat atstāt veiksmes ziņā?
Daudz labāk būtu katram aiziet un vienatnē
saģenerēt pašam savas idejas,
neatkarīgi no grupu dinamikas ietekmes,
un tad sanākt kopā,
lai izrunātu tās visas sakārtotā vidē,
kā vienotai komandai.
Lūk, ja tas viss ir patiesība,
tad kāpēc mēs rīkojamies tik nepareizi?
Kāpēc mēs šādā veidā izkārtojam savas skolas un darbavietas?
Un kāpēc mēs liekam visiem šiem intravertiem justies vainīgiem
par to, ka viņi vēlas daļu no laika pavadīt vienatnē?
Viena no atbildēm guļ dziļi mūsu kultūras vēsturē.
Rietumu sabiedrības,
un it īpaši ASV,
vienmēr ir devušas priekšroku rīcības cilvēkam
nevis domātājam.
nevis domātājam.
Bet Amerikas agrīnajās dienās
mēdz dzīvojām tajā, ko vēsturnieki sauc par "rakstura kultūru",
kur mēs joprojām vērtējām cilvēkus
pēc to raksturiem un morālās stājas.
Un ja jūs pievērsīsiet uzmanību šīs ēras pašpalīdzības grāmatām,
tad tām visām būs tādi virsraksti kā, piemēram,
"Raksturs - pasaules nozīmīgākā lieta".
Un tajos par paraugiem tika ņemtas tādas personas kā Ābrahams Linkolns,
kurš tika uzslavēts par savu pieticību un neuzstājību.
Ralfs Valdo Emersons viņu nosauca
par cilvēku, kurš neaizskar ar savu pārākumu.
Bet tad pienāca 20. gadsimts,
un sākās jauna kultūra,
ko vēsturnieki sauc par "personības kultūru".
Notika tas, ka mēs izaugām no agrikulturālas ekonomikas
uz lielā biznesa pasauli.
Un pēkšņi cilvēki sāka pārvietoties
no ciematiem uz pilsētām.
Un, tā vietā, lai strādātu kopā ar citiem, kurus tie ir pazinuši visu savu mūžu,
viņiem tagad nākas sevi pierādīt
svešinieku pūlī.
Rezultātā ir diezgan pašsaprotami,
ka tādas īpašības kā magnētisms un harizmātiskums
sāk izskatīties ļoti svarīgas.
Un, protams, pašpalīdzības grāmatas arī attiecīgi izmainās
un iegūst tādus nosaukumus kā
"Kā iegūt draugus un iepatikties cilvēkiem".
Un tās kā paraugus izmanto
izcilus pārdevējus.
Tā tad arī ir pasaule, kurā mēs dzīvojam šodien.
Tas ir mūsu kulturālais mantojums.
Es ar to negribu teikt,
ka sociālās prasmes ir mazsvarīgas,
un es arī nevēlos mudināt
atcelt komandu darbu kā tādu.
Tās pašas reliģijas, kuras aizsūta savus praviešus uz vientuļām kalnu virsotnēm,
mums māca arī mīlēt un uzticēties.
Un problēmas, kuras mēs šodien sastopam
zinātnē un ekonomikā
ir tik plašas un sarežģītas,
ka mums vajadzēs cilvēku armijas, kuras sanāk kopā,
lai tās kopīgiem spēkiem atrisinātu.
Bet es gribu teikt, ka, jo vairāk brīvības mēs sniegsim, lai intraverti var būt viņi paši,
jo lielāka iespēja, ka viņi nāks klajā
ar saviem unikālajiem risinājumiem šīm problēmām.
Un tagad es vēlētos jums parādīt,
kas šodien ir manā čemodānā.
Kā smejies -
grāmatas.
Man ir čemodāns pilns ar grāmatām.
Lūk Margareta Atvuda, "Kaķa acs".
Lūk Milanas Kunderas novele.
Un šeit arī Maimonida
"Ceļvedis samulsušajiem".
Bet šīs nav gluži manas grāmatas.
Es paņēmu šīs grāmatas līdzi,
jo tās ir sarakstījuši mana vectēva mīļākie autori.
Mans vectēvs bija rabīns,
un viņš bija atraitnis,
kurš dzīvoja viens pats mazā dzīvoklītī Bruklinā,
kas bija mana mīļākā vieta pasaulē, kamēr es augu,
daļēji tāpēc, ka tas bija piepildīts ar viņa ļoti maigo, ļoti eleganto klātbūtni,
un daļēji tāpēc, ka tas bija piepildīts ar grāmatām.
Vārda tiešā nozīmē, katrs galds, katrs krēsls šajā dzīvoklī
bija atteicies no savas sākotnējās funkcijas,
lai kalpotu kā pamats ļodzīgiem grāmatu kalniem.
Gluži kā pārējai manai ģimenei,
mana vectēva mīļākā nodarbe pasaulē bija lasīšana.
Bet viņš arī mīlēja savu draudzi,
un šo mīlestību varēja just sprediķos, ko viņš teica
katru nedēļu, visu 62 gadus garumā, kuros viņš bija rabīns.
Viņš izvilka atziņas no tā, ko bija katru nedēļu lasījis,
un savija smalkus rakstus no senām un humānistu domām.
Un cilvēki nāca no plašas apkārtnes
lai dzirdētu viņu runājam.
Bet, lūk, kas interesanti par manu vectēvu.
Zem šīs ceremoniālās lomas,
viņš bija tiešām pieticīgs un intraverts -
tik ļoti, ka lasot šos sprediķus
viņam bija problēmas uzturēt acu kontaktu
ar to pašu draudzi,
ar kuru viņš bija runājis jau 62 gadus.
Un pat prom no podija,
kad kāds viņam piezvanīja, lai vienkārši aprunātos,
viņš bieži pārtrauca sarunu par agru,
baidīdamies, ka viņš aizņem pārāk daudz otra cilvēka laiku.
Bet, kad viņš nomira 94 gadu vecumā,
policijai nācās slēgt ielas viņa mājokļa tuvumā,
dēļ milzīgā cilvēku pūļa,
kas nāca pie viņa sērot.
Un tā nu es šodien cenšos mācīties no sava vectēva piemēra
pati savā veidā.
Es nupat publicēju grāmatu par intraversiju,
kuru es rakstīju septiņus gadus.
Un priekš manis, šie septiņi gadi bija pilnīga svētlaime,
jo es lasīju, es rakstīju,
es domāju, es pētīju.
Tā bija mana variācija
mana vectēva vienatnē pavadītajām stundām savā bibliotēkā.
Bet nu pēkšņi mans darbs ir pavisam citādāks.
Mans darbs ir būt šeit ārā un runāt par to -
runāt par intraversiju.
(Smiekli)
Un tas man ir daudz grūtāk,
jo, lai arī cik es nebūt pagodināta
šobrīd būt šeit kopā ar jums,
šis nav mans dabiskais elements.
Tāpēc es sagatavojos šādiem mirkļiem
cik nu labi es spēju.
Es pavadīju pēdējo gadu izmantojot katru izdevību
trenēties publiskajā rnāšanā.
Un es to saucu par savu "Bīstamās runāšanas gadu".
(Smiekli)
Un tas patiesībā daudz palīdzēja.
Bet, es jums teikšu, ka tas, kas palīdz vēl vairāk,
ir mana sajūta, mana ticība, mana cerība,
ka mūsu attieksmē pret
intraversiju, klusumu un vienatnību,
mēs tiešām esam uz dramatisku izmaiņu sliekšņa.
Nu, goda vārds, mēs esam.
Un tāpēc es jūs tagad pametīšu
ar trim aicinājumiem uz rīcību
tiem, kam arī piemīt šī vīzija.
Pirmais:
Apstādiniet to vājprātu ar nepārtrauktu grupu darbu.
Vienkārši apstādiniet to.
(Smiekli)
Paldies!
(Smiekli)
Un es gribu būt skaidra ar saviem izteikumiem:
es tiešām dziļi sirdī ticu, ka mūsu birojiem
vajadzētu veicināt
ikdienišķas, pļāpīgas, kafejnīcas-stila attiecības -
ziniet, tādas, kur cilvēki sanāk kopā
un veiksmīgi apmainās ar idejām.
Tas ir lieliski.
Tas ir lieliski intravertiem, un tas ir lieliski ekstravertiem.
Bet mums vajag daudz vairāk privātumu un daudz vairāk brīvību
un daudz vairāk patstāvību darbā.
Skolā, tieši tas pats.
Mums noteikti vajag mācīt bērniem, kā strādāt kopā,
bet mums tiem vajag arī mācīt, kā strādāt vieniem pašiem.
Un tas ir īpaši svarīgi arī ekstraveriem bērniem.
Viņiem arī vajag strādāt vienatnē,
jo no turienes, daļēji, arī nāk dziļās domas.
OK, otrā lieta: dodieties pie dabas krūts.
Esiet kā Buda, gūstiet paši savas atskārsmes.
Es nesaku,
ka mums katram vajadzētu iet uzcelt savu būdiņu mežā,
un nekad vairs vienam ar otru nerunāt,
bet es saku, ka mums visiem derētu biežāk atslēgties
un nokļūt
atpakaļ pašiem savās galvās.
Numur trīs:
Kārtīgi apskatieties, kas jums katram ir savā čemodānā,
un kāpēc jūs to tur ielikāt.
Ekstraverti,
varbūt jūsu čemodāni arī ir pilni ar grāmatām,
vai arī varbūt tie ir pilni ar šampanieša glāzēm,
vai izpletņlēkšanas ekipējumu.
Lai arī kas tas ir, es ceru, ka jūs šīs lietas izņemsiet pie katras iespējas
un pagodināsiet mūs visus ar savu enerģiju un savu dzīvesprieku.
Bet intraverti, jūs, būdami kas jūs esat,
jums droši vien ir vēlme cieši sargāt to,
kas jums atrodas čemodānā.
Un tas ir OK.
Bet reizēm, tikai reizēm,
es ceru, ka jūs atvērsiet savus čemodānus citu cilvēku apskatei,
jo pasaulei vajag jūs un lietas, kuras jūs nēsājat.
Tāpēc es jums novēlu labākos no visiem iespējamajiem ceļiem,
un drosmi runāt klusi.
Paldies jums!
(Applausi)
Paldies! Paldies!
(Applausi)
Diemžēl,
nākamās 18 minūtes man te pļāpājot
četri amerikāņi, kas pašlaik ir dzīvi,
būs miruši
viņu apēstā ēdiena dēļ.
Mans vārds ir Džeimijs Olivers. 
Man ir 34 gadi.
Es esmu no Eseksas, Anglijas,
un pēdējos septiņus gadus
es esmu diezgan nenogurstoši darbojies,
lai savā veidā glābtu dzīvības.
Es neesmu ārsts.
Es esmu šefpavārs,
man nav dārga aprīkojuma
vai zāļu.
Es izmantoju informāciju, izglītību.
Es no sirds dziļumiem ticu, 
ka ēdiena spēkam
ir nozīmīga vieta mūsu mājās,
kas mūs saista ar mūsu dzīves labāko daļu.
Mums pašlaik ir
briesmīga, briesmīga realitāte.
Amerika, tu esi pašā virsotnē.
Šī ir viena no pasaules neveselīgākajām valstīm.
Vai, lūdzu, nevarētu 
pacelt rokas tie klātesošie
kuriem ir bērni?
Lūdzu, paceliet rokas.
Tantes, tēvoči, jūs nē ...
Paceliet rokas. Arī tantes un tēvoči.
Lielākā daļa. Labi.
Mēs, pēdējo četru paaudžu pieaugušie,
esam svētījuši savus bērnus ar īsāku
dzīves ilguma likteni
nekā viņu vecākiem.
Jūsu bērns nodzīvos par desmit gadiem mazāk
nekā jūs
mūsu viņiem apkārt izveidotās ēdiena vides dēļ.
Divas trešdaļas šīs telpas cilvēku,
mūsdienu Amerikā statistiski ir
ar lieko svaru vai aptaukojušies.
Jūsu kompānijai nekas nekait, 
bet gan pienāks arī jūsu laiks.
(Smiekli)
Ja?
Sliktās veselības statistika ir skaidra,
ļoti skaidra.
Mēs pavadām dzīves, uztraucoties par nāvi, 
slepkavību un tā tālāk.
Tas ir ikviena CNN laikraksta pirmajās lapās.
Slepkavības ir pašā apakšā, Dieva dēļ.
Ja?
(Smiekli)
(Aplausi)
Ikviena no sarkani iekrāsotajām
ir ar uzturu saistīta slimība.
Jebkurš ārsts, speciālists, jums to pateiks.
Fakts. Ar uzturu saistītās slimības
pašlaik ir lielākais slepkava mūsdienu ASV.
Tā ir globāla problēma.
Tā ir katastrofa.
Tā noslauka pasauli.
Kā ierasts Anglija ir tepat blakām.
(Smiekli)
Es zinu, ka viņas ir tuvas, 
bet ne tik tuvas.
Mums vajag revolūciju.
Meksikai, Austrālijai, Vācijai, Indijai, Ķīnai,
visām ir milzīgas problēmas 
ar aptaukošanos un sliktu veselību.
Padomājiet par smēķēšanu.
Tagad tā izmaksā daudz mazāk par aptaukošanos.
Aptaukošanās jums, amerikāņiem, izmaksā
10 procentus no jūsu veselības aprūpes rēķiniem.
150 miljardu dolāru gadā.
10 gadu laikā tas divkāršosies.
300 miljardi dolāru gadā.
Cilvēki, būsim godīgi, 
jums nav tādas naudas.
(Smiekli)
Es šeit ierados, lai sāktu ēdiena revolūciju,
kurai es tik ļoti ticu.
Mums to vajag. Ir pēdējais brīdis.
Mēs esam pagrieziena punktā.
Es ar to nodarbojos jau septiņus gadus.
Es Amerikā ar to nodarbojos septiņus gadus.
Tagad ir īstais laiks rīkoties.
Es devos tieši vētras epicentrā.
Es devos uz Rietumvirdžīniju, 
visneveselīgāko Amerikas štatu.
Vai arī tas bija pērn.
Šogad mums ir jauns štats, 
bet pie tā mēs strādāsim nākamajā sezonā.
(Smiekli)
Hantingtona, Rietumvirdžīnija.
Skaista pilsētiņa.
Es gribēju ielikt savu sirdi un dvēseli, un cilvēkus,
jūsu ļaudis,
mums jau tā pierastajā
statistikā.
Es gribu jūs iepazīstināt 
ar cilvēkiem, kas man rūp.
Jūsu ļaudis. Jūsu bērni.
Es gribu parādīt manas draudzenes Britānijas bildi.
Viņai ir 16 gadi.
Viņai ir atlicis dzīvot sešus gadus
viņas ēstā ēdiena dēļ.
Viņa ir amerikāņu trešā paaudze,
kas nav augusi ēdiena vidē,
kur viņiem mācīts 
gatavot ēst mājās vai skolā,
tas nav iemācīts ne viņas mammai, 
ne mammas mammai.
Viņai ir atlicis dzīvot sešus gadus.
Viņas ēstais ēdiens 
nobendē viņai nieres.
Steisija, Edvardsu ģimene.
Šī ir parasta ģimene, cilvēki.
Steisija cenšas, cik spēj, 
bet arī viņa ir trešā paaudze;
viņai nekad nav mācīts 
gatavot ēst mājās vai skolā.
Ģimene ir aptaukojusies.
Džastins, 12 gadi.
Viņš sver 160 kilogramus.
Viņu skolā apceļ, Dieva dēļ!
Meita, Keitija, viņa ir četrus gadus veca.
Viņai ir liekais svars vēl pirms pamatskolas!
Merisa. Viņai nekas nekait. 
Viņa ir no jūsējām.
Bet ziniet ko? Viņas tēvs, kurš bija aptaukojies,
nomira viņas rokās.
Un tad otrs viņas dzīves svarīgākais vīrietis,
viņas tēvocis, nomira no aptaukošanās.
Un tagad viņas patēvs ir aptaukojies.
Redziet, lieta tāda, ka
aptaukošanās un ar uzturu saistītās slimības
nenodara pāri tikai cilvēkiem, kuriem tās ir, bet
arī visiem viņu draugiem, ģimenei,
brāļiem, māsām.
Mācītājs Stīvs.
Iedvesmojošs vīrs. Viens no maniem pirmajiem sabiedrotajiem Hantingtonā, Rietumvirdžīnijā.
Viņš ar šo problēmu sastopas visbiežāk.
Viņam šie cilvēki ir jāaprok, skaidrs?
Un viņam tas ir apnicis. Viņam ir apnicis apglabāt savus draugus,
savu ģimeni, savus līdzpilsoņus.
Pienākot ziemai, mirušo skaits trīskāršojas.
Viņam tas ir apriebies.
Šī ir novēršama slimība. Dzīvības izniekošana.
Starp citu, tādos viņi tiek apbedīti.
Mums nav vajadzīgais aprīkojums.
Tos nevar pat izdabūt pa durvīm, un es runāju nopietni.
Tos nevar no turienes izdabūt ārā. Autokrāvējs.
Labi, es uz to skatos kā uz trijstūri, labi?
Šī ir mūsu pārtikas ainava.
Es gribu, lai jūs to saprastu.
Jūs droši vien būsiet jau to visu dzirdējuši agrāk,
taču ļaujiet man to vēlreiz atkārtot.
Pēdējo 30 gadu laikā,
kas tāds ir noticis, kas ir izrāvis ārā šīs valsts sirdi?
Būsim atklāti un godīgi.
Mūsdienu dzīve.
Sāksim ar galveno ielu.
Ātrā ēdināšana ir pārņēmusi visu valsti. Mēs to zinām.
Lielie zīmoli ir vieni no šīs valsts spēcīgākajiem un
nozīmīgākajiem spēkiem.
Kā arī lielveikali.
Lielās kompānijas. Lielās kompānijas.
Pirms 30 gadiem, lielākā daļa ēdiena
bija galvenokārt vietējais un galvenokārt svaigs.
Tagad tas ir galvenokārt pārstrādāts un pilns ar dažādām piedevām,
papildus sastāvdaļām, un pārējo stāsta daļu jūs jau ziniet.
Porciju izmērs, acīmredzot, ir milzīga, milzīga problēma.
Marķēšana ir milzīga problēma.
Marķēšana šajā valstī ir apkaunojums.
Viņi paši grib sevi ... Viņi paši grib sevi uzraudzīt un regulēt.
Industrija grib pati sevi uzraudzīt un regulēt.
Ko, šādos klimata apskākļos? Viņi to nav pelnījuši.
Kā var kaut ko saukt par "zemu tauku daudzumu saturošu", ja tajā ir papilnam cukura?
Mājas.
Lielākā māju problēma ir, ka tās
agrāk bija galvenā vieta, kur
tālāk nodeva ēdienu un ēdiena kultūru,
kas arī izveidoja mūsu sabiedrību.
Tā vairs nenotiek.
Un, kā jau jūs ziniet, mums dodoties uz darbu dzīve mainās
un kā vienmēr dzīvei attīstoties,
mums uz to ir jāpaskatās holistiski --
uz brīdi jāpakāpjas soli atpakaļ un jāpāradresē līdzsvaru.
Tā vairs nenotiek. Nav noticis jau 30 gadus.
Es gribu jums parādīt situāciju,
kas pagaidām ir
ļoti ierasta. Edvardsu ģimene.
(Video) Džeimijs Olivers: Aprunāsimies.
Tas viss iet caur tavu un tavas ģimenes ķermeņiem
katru nedēļu.
Un tev ir jāzina, ka tas tavus bērnus nogalinās pāragri.
Kā tu jūties?
Steisija: Jūtos patiešām skumji un esmu nomākta.
Bet, zini, es gribu, lai mani bērni dzīvē kaut ko sasniedz
un tas viss viņiem nepalīdz.
Bet es viņus nogalinu.
Dž.O: Jā, tā ir.
Bet mēs to varam apturēt.
Normāli. Tagad pievērsīsimies skolām,
kas ir kas tāds, par kā speciālistu es jau savā ziņā esmu kļuvis.
Labi. Skola.
Kas ir skola? Kurš to izgudroja? Kāds ir skolas mērķis?
Skola ir tikusi izgudrota, lai iemācītu mums visu nepieciešamo,
lai mēs būtu radoši, darītu brīnišķīgas lietas,
spētu sevi uzturēt, utt., utt., utt.
Ziniet, tā ilgu, ilgu laiku ir bijusi sava veida cieša kaste.
Ja?
Bet mēs to tā īsti neesam attīstījuši
Amerikas veselības katastrofu risināšanai, ja?
Skolas ēdiens ir kaut kas,
ko vairums bērnu -- 31 miljons bērnu dienā, patiesībā --
ēd divreiz dienā,
brokastis un pusdienas, 180 dienas gadā.
Tāpēc varētu teikt, ka skolas ēdiens patiesībā ir diezgan svarīgs,
ņemot vērā visus apstākļus.
(Smiekli)
Pirms es te sāku sūdzēties,
ko jūs droši vien jau gaidāt...
(Smiekli)
Man ir jāsaka viena lieta, un tā ir tik svarīga,
cerams, ka šo nākamo triju mēnešu laikā
notiks brīnumu lietas.
Pusdienu dāmas, Amerikas pavāres ...
Es piedāvāju sevi kā to vēstnesi.
Es nenosodu viņas.
Viņas cenšas, cik vien labi spēj.
Viņas cenšas, cik spēj.
Bet viņas dara to, kas viņām tiek likts,
un tas, kas viņām tiek likts, ir nepareizi.
Sistēmu lielā mērā vada grāmatveži.
Tajā nav pietiekami daudz, ja ne vispār
cilvēki, kas būtu zinoši pārtikas jomā.
Ir problēma.
Ja tu neesi pārtikas speciālists un tev ir ierobežots budžets,
un tas tiek samazināts, tad tu nevari izpausties radoši,
tu nevari izmēģināt dažādas lietas, lai uzzinātu, kas ir labāk bērniem.
Ja tu esi grāmatvedis vai ķeksīšu vilcējs,
tavs vienīgais risinājums šajos apstākļos
ir iegādāties lētākus mēslus.
Realitāte ir,
ka mūsu bērnus katru dienu apkalpo ātrā ēdināšana,
ēdiens ir pārstrādāts,
svaigs ēdiens praktiski vairs netiek pasniegts.
Jūs neticēsiet tam, cik daudz tajos ir piedevas, E vielas un citas nevajadzīgas sastāvdaļas ..
Par maz ēdienos tiek iekļauti dārzeņi. Frī kartupeļi tiek uzskatīti par dārzeni.
Pica brokastīs. Viņiem pat netiek pasniegti māla trauki.
Naži un dakšiņas? Nē, tie ir pārāk bīstami.
Viņiem klasē ir šķēres,
bet naži un dakšiņas - nē.
Un es uz to skatos šādi, ja jums skolā nav naži un dakšiņas, tad
tas štata līmenī tikai pastiprina
ātro ēdināšanu. Jo tā tiek ēsta, turot ēdienu rokās.
Un jā, starp citu, tā ir ātrā ēdināšana. Tie ir "sloppy joe",
tie ir burgeri, tās ir desiņas,
tās ir picas un viss līdzīgais.
Kā jau pirms tam minēju, 10 procentus no veselības aprūpes
mēs iztērējam uz aptaukošanos. Un šis skaitlis divkāršosies.
Mēs neizglītojam savus bērnus.
Likumā netiek noteikts, ka bērniem pamatskolā vai
vidusskolā būtu jāmāca par ēdienu. Ja?
Mēs nemācam bērniem par ēdienu. Vai ne?
Un šis īsais klips ir filmēts pamatskolā,
kas Anglijā ir ļoti ierasta parādība.
Video: Kurš zina kas tas ir?
Bērns: Kartupeļi. Džeimijs Olivers: Kartupelis? Tātad jūs domājat, ka šie ir kartupeļi?
Vai tu zini, kas tas ir?
Vai tu zini, kas tas ir? Bērns: Brokolis?
Dž.O.: Un šis? Mūsu labais, vecais draugs.
Dārgā, vai tu zini, kas tas ir? Bērns: Selerija.
Dž.O.: Nē. Vai tu zini kas tas ir? Bērns: Sīpols. Dž.O.:Sīpols? Nē.
Džeimijs Olivers: Tūlītēji var skaidri saprast par to
cik daudz bērni zina par ēdiena izcelsmi.
Video: Dž.O. Kurš zina, kas tas ir? Bērns: Uh, bumbieris.
Dž.O.: Kā tev šķiet, kas tas ir? Bērns: Es nezinu.
Dž.O.: Ja bērni nezina, kas tas ir,
tad viņi nemūžam to neēdīs.
(Smiekli)
Dž.O.: Ierasta parādība. Anglija un Amerika,
Anglija un Amerika.
Uzminiet, kas to atrisināja. 
Uzminiet, kas to atrisināja.
Divas stundu garas sesijas.
Mums mūsu bērniem skolās ir jāsāk
mācīt par ēdienu, punkts.
(Aplausi)
Es jums gribu ko pateikt,
es gribu jums pastāstīt ko tādu, kas tipiski
parāda, kādās nepatikšanās mēs esam. Ja?
Es gribu runāt par kaut ko tik parastu kā piens.
Ikvienam bērnam ir tiesības skolā saņemt pienu.
Jūsu bērns dzers pienu skolā, brokastīs un pusdienās. Pareizi?
Viņiem tiks piedāvātas divas pudeles. Ja?
Un lielākā daļa bērnu tās arī izdzers.
Bet piens vairs neesot labs.
Jo kāds piena padomē, jā -- un nepārprotiet mani,
es atbalstu pienu, bet kāds piena padomē
droši vien samaksāja daudz naudas kādam dīvainim,
kurš izdomāja, ka, pieliekot pienam kaudzi garšvielu un krāsvielu
un cukuru
vairāk bērnu to dzers. Jā.
(Aplausi)
Un šādu praksi pārņem arī citi.
Ābolu padome izdomās, ka,
pārdodot ābolus īrisā, tos tāpat kā pārsaldināto pienu pirks vairāk.
Saprotiet, ko es ar to gribu pateikt?
Man pienā nevajag papildu garšvielas.
Skaidrs? Cukurs ir visur.
Es zinu visus šo sastāvdaļu sīkumus.
Tas ir visur. Pat piens nav izbēdzis no
šīs sava veida mūsdienu problēmas.
Šeit ir mūsu piens. Šeit ir mūsu kartons.
Tajā ir gandrīz tikpat daudz cukura
cik vienā no jūsu iecienītajām dzirkstošās limonādes bundžām.
Un viņi dienā izdzer divas paciņas.
Ļaujiet man jums parādīt.
Mums šeit ir viens bērns,
kurš dienā organismā uzņem astoņas tējkarotes cukura.
Šī ir nedēļas uzņemtā cukura deva.
Šī ir mēneša.
Un es pacentos savākt nieka
piecus gadus pamatskolas cukura, ko bērns
uzņem no piena vien.
Nezinu par jums,
bet spriežot pēc apstākļiem, ja,
jebkurš pasaules tiesnesis
paskatītos uz statistiku un pierādījumiem
un sen jau būtu atzinis jebkuru valdību
vainīgu bērnu izmantošanā. Tā es uzskatu.
(Aplausi)
Ja es te būtu ieradies un kaut tā būtu
un pasniegtu jums zāles pret AIDS vai vēzi,
jūsu visi cīnītos un grūstītos, lai tikai tiku pie manis.
Šīs, visas šīs sliktās ziņas ir novēršamas.
Tās ir labās ziņas.
Tas ir ļoti, ļoti viegli novēršams.
Tāpēc padomāsim par to, mums ir problēma,
mums vajag visu sākt pa jaunam.
Labi, tātad, manā pasaulē kas mums būtu jādara?
Lieta tāda.
Tas nevar nākt no tikai viena avota.
Lai visu pārsāktu un būtu patiešām jūtama atšķirība,
reāla atšķirība, lai es jums varētu skatīties acu baltumos
un teikt, „10 gadu laikā,
jūsu bērnu dzīves vēsture,
laime -- un neaizmirsīsim, ja tu esi atjautīgs, tu ēd veselīgi,
tu zini, ka dzīvosi ilgāk
un tā tālāk, tas izskatīsies citādi. Ja?”
Tātad, lielveikali.
Kur vēl jūs iepērkaties tik apmāti?
Nedēļu pēc nedēļas.
Cik daudz naudas visas dzīves laikā jūs iztērējat lielveikalā?
Neienīstiet viņus. Viņi tikai pārdod to, 
ko mēs vēlamies. Labi.
Viņi mums ir parādā katrā lielveikalā
novietot pa ēdiena vēstnesim.
Viņiem mums ir jāpalīdz iepirkties. 
Viņiem mums ir jāiemāca gatavot
ātras, garšīgas, svētku maltītes
aizņemtiem cilvēkiem.
Tas nav dārgi.
Dažos jau tā dara. Un tas ir nepieciešams visā
Amerikā un steidzīgi.
Lielajiem zīmoliem, ziniet, pārtikas zīmoliem,
savos uzņēmuma centros
ir jāizglīto cilvēki par pārtiku.
Es zinu, ka to pateikt ir vieglāk nekā izdarīt.
Tā ir nākotne. Tas ir vienīgais veids.
Ātrā ēdināšana. Ātrās ēdināšanas
nozarē ir liela konkurence.
Man ir bijuši kaudzēm slepenu līgumu un papīru
ar ātrās ēdināšanas restorāniem.
Es zinu, kā tur viss notiek.
Viņi mūs praktiski ir pieradinājuši
šim lielajam cukura, sāls un tauku un visu citu daudzumam.
Un visiem viņi patīk. Vai ne?
Tāpēc viņiem ir jābūt daļai no risinājuma.
Bet mums vajag, lai valdība sadarbotos ar
visu ātrās ēdināšanas nozare un tās sagādniekiem.
Un piecu, sešu, septiņu gadu ilgā laika posmā
atradināt mūs no milzīgajiem tauku,
cukura, tauku un pārējo nepārtikas sastāvdaļu daudzuma.
Tagad, atgriezīsimies pie lielajiem zīmoliem, marķēšanas.
Kā jau es agrāk teicu, tas ir pilnīgs farss
un tas ir jāsakārto.
Labi, skola.
Acīmredzot skolās, mēs viņiem esam parādā,
lai viņi nodrošinātu, ka šīs 180 dienas gadā,
no šī mazā mīļā četru gadu vecuma
līdz 18, 20, 24, vienalga,
viņi saņemtu gatavotu,
kārtīgu, svaigu ēdienu
no vietējo audzētāju produktiem. Vai ne?
Jūsu bērniem ir nepieciešams jauns svaiga, kārtīga
ēdiena standarts. Pareizi?
(Aplausi)
Šādos apstākļos ir ļoti svarīgi, lai
katrs amerikāņu bērns pabeidzot skolu
zinātu vismaz 10 receptes,
kas izglābtu viņa dzīvību.
Dzīves prasmes.
(Aplausi)
Tas nozīmē, ka viņi var būt studenti, jaunie vecāki
un tajā pašā laikā arī zināt
kulinārijas pamatus,
neskatoties uz to, kad būs nākamā krīze. Ja tu māki gatavot,
tam visam nav nozīmes.
Ja tu māki gatavot, laikam nav nozīmes.
Darbavieta. Par to mēs vēl īsti neesam runājuši.
Ziniet, ir laiks korporatīvajai atbildībai patiešām
paskatīties uz to, ko viņi dod ēst
vai piedāvā saviem darbiniekiem.
Šie darbinieki ir Amerikas bērnu mammas un tēti.
Merisa, tēvs nomira viņas rokā,
manuprāt, viņa būtu priecīga,
ja korporatīvā Amerika sāktu pienācīgi ēdināt savus darbiniekus.
Par viņiem pilnīgi noteikti nevajadzētu aizmirst.
Atgriezīsimies atpakaļ mājās.
Paklau, ja mēs darām visas šīs lietas un mēs to varam
tas ir ļoti sasniedzams. Tu vari reizē pelnīt un par to rūpēties.
Pilnīgi noteikti.
Bet mājās ir atkal jāatsāk nodot kulinārijas
prasmes, no vienas paaudzes otrai.
Nododiet to kā filozofiju.
Un man tas ir diezgan romantiski.
Bet, ja viens cilvēks iemāca trim citiem cilvēkiem
kā kaut ko pagatavot,
un tad viņi katrs to iemāca trim saviem draugiem,
tam ir tikai jāatkārtojas 25 reizes
un tie ir visi Amerikas iedzīvotāji.
Romantiski, jā, bet
pats svarīgākais
ir, lai cilvēki saprastu,
ka mūsu katra individuālie centieni
var kaut ko mainīt.
Mums ir jāatgūst zaudētais.
Hantingtonas virtuve. Hantingtona ir vieta, kur es aizsāku šo programmu,
ziniet, mums ir šī vakara programma, kas cerams
iedvesmos cilvēkus patiešām piedalīties šajās pārmaiņās.
Es patiesi ticu, ka tā notiks.
Hantingtonas virtuve. Es strādāju ar ļaudīm.
Es strādāju skolās. Es atradu vietējo, ilgtspējīgu finansējumu
katrai šī apgabala skolai, lai palīdzētu
tām pāriet no ātrās ēdināšanas uz svaigu pārtiku.
Sešarpus tūkstoši katrai skolai.
(Aplausi)
Tas ir viss, kas nepieciešams. Sešarpus tūkstoši katrai skolai.
Virtuve izmaksā 25 tūkstošus mēnesī. Skaidrs?
Tā var apmācīt 5,000 cilvēku gadā,
kas ir 10 procenti no viņu iedzīvotājiem.
Un tas ir cilvēks cilvēkam.
Vietējie pavāri apmāca vietējos iedzīvotājus.
Cilvēki, tās ir bezmaksas kulinārijas stundas, bezmaksas kulinārijas stundas uz galvenās ielas.
Šīs ir reālas, jūtamas izmaiņas, reālas, jūtamas izmaiņas.
Viscaur Amerikā, ja mēs tagad paskatāmies atpakaļ,
notiek pietiekami daudz brīnišķīgu lietu.
Notiek pietiekami daudz brīnišķīgu lietu. Amerikā ir enģeļi,
kas skolās un izglītībā
dara brīnišķīgas lietas
kā skolu dārziņu veidošana.
Ir apbrīnojami cilvēki, kas jau ar to nodarbojas.
Problēma ir, ka viņi visi grib to ieviest arī vietējās skolās
un visur citur.
Bet tam nav naudas līdzekļu.
Mums steidzīgi vajag atrast šos speciālistus un eņģeļus,
atpazīt viņus un ļaut viņiem saņemt naudas līdzekļus,
lai viņi varētu īstenot jau iesākto
un darīt labas lietas.
Amerikas uzņēmumiem vajag atbalstīt
Obamas kundzi darīt to, 
ko viņa vēlas paveikt.
(Aplausi)
Un, ziniet, es zinu, ka tas ir dīvaini,
redzēt angli, kas stāv jums priekšā un runā
par visām šīm lietām.
Viss, ko es varu teikt ir - man tas rūp. Es esmu tēvs.
Un es mīlu šo valsti.
Un es patiešām, patiesi ticu,
ka, ja šī valsts mainīsies,
tad visā pasaulē notiks skaistas lietas. Ja to izdarīs Amerika,
es ticu, ka citi tam sekos.
Tas ir neiedomājami svarīgi.
(Aplausi)
Kad es biju Hantingtonā, mēģinot panākt pāris lietas, kad
tās nesanāca, es iedomājos, ko es darītu, ja man
būtu burvju nūjiņa? Un es iedomājos, ziniet ko?
Man patika, ka man deva iespēju atrasties blakus visiem šiem
cilvēkiem, kas varēja kaut ko mainīt.
Un mēnesi vēlāk man piezvanīja TED un pasniedza šo balvu.
Es esmu šeit.
Un mana vēlēšanās.
Esmu dislektiķis, tāpēc nedaudz lēns.
Mana vēlēšanās
ir, lai jūs palīdzētu spēcīgai,
ilgspējīgai kustībai
izglītot ikvienu bērnu
par ēdienu,
iedvesmot ģimenes atkal mājās gatavot,
un pamudināt cilvēkus visā pasaulē
cīnīties ar aptaukošanos.
(Aplausi)
Paldies.
(Aplausi)
Hetens Patels: (ķīniski)
Juju Rau: Sveiki, mani sauc Hetens. Esmu mākslinieks.
Un šī ir Juju,
dejotāja, ar kuru strādāju.
Šodien es lūdzu viņu tulkot.
H.P.: (ķīniski)
J.R.: Ja drīkst, es labprāt pastāstītu
jums mazliet par sevi
un savu mākslinieka darbu.
H.P.: (ķīniski)
J.R.: Es piedzimu un uzaugu Anglijā,
netālu no Mančesteras,
taču es nerunāšu angliski,
jo vēlos izvairīties no visiem pieņēmumiem,
kas varētu rasties mana ziemeļnieciskā akcenta dēļ.
(Smiekli)
H.P.: (ķīniski)
J.R.: Vienīgā problēma, slēpjot manu akcentu
ar mandarīnu valodu, ir tāda,
ka māku norunāt tikai šo īso tekstu,
ko iemācījos no galvas,
kamēr biju Ķīnā. (Smiekli)
Man atliek vien atkārtot to dažādās intonācijās
un cerēt, ka jūs to nepamanīsiet.
(Smiekli)
H.P.: (ķīniski)
(Smiekli)
J.R.: Lieki piebilst, ka vēlos atvainoties visiem
publikā esošajiem mandarīnu valodas runātājiem.
Bērnībā es nevarēju ciest
indiešu kurta pidžamu,
jo, manuprāt, tā neizskatījās diez ko forši.
Manuprāt, kurta pidžama izskatījās kā meiteņu kleita
un tai bija maisveidīgi bikšu stari,
kas bija ļoti cieši jāsasien,
lai tās nenokristu un nebūtu jāpiedzīvo kauns.
Mans tētis nekad tās nevilka, tāpēc es
neredzēju iemeslu, kāpēc tas būtu jādara man.
Turklāt, es jūtos mazliet neērti,
kad cilvēki pieņem, ka, valkājot kurtu,
es pārstāvu kaut ko tradicionālu indiešiem,
jo tā nav.
H.P.: (ķīniski)
J.R.: Patiesībā, es jutos ērti vienīgi,
iedomājoties, ka tās ir
kungfu cīkstoņa drānas
kā Lī Mubai filmā
„Tīģeris un drakons”.
(Mūzika)
Labi.
Tātad, mans mākslas darbs ir par identitāti un valodu,
par to, kā mēs izdarām vispārīgus pieņēmumus,
balstoties uz cilvēka izskatu vai tautību,
dzimumu, rasi, šķiru.
Kas padara mūs par to, kas esam?
H.P.: (ķīniski)
J.R.: Kādreiz es lasīju komiksus par Zirnekļcilvēku,
skatījos kungfu filmas,
mācījos pie Brūsa Lī filozofiju.
Viņš teiktu ko šādu:
H.P.: Atbrīvo savu prātu.
(Smiekli)
Pielāgojies, esi bezveidīgs kā ūdens.
Ielejot ūdeni krūzē,
tas kļūst par krūzi.
Ielejot ūdeni pudelē, tas kļūst par pudeli.
Ielej ūdeni tējkannā, un tas kļūs par tējkannu.
Ūdens var plūst,
un tas var gāzties.
Esi ūdens, mans draugs. (Aplausi)
J.R.: Šogad man ir 32 gadi,
tikpat, cik Brūsam Lī, pirms viņš nomira.
Pēdējā laikā esmu aizdomājies par to,
kādus padomus viņš man dotu,
veidojot šo TED runu,
ja viņš būtu dzīvs.
H.P.: Neatdarini manu balsi.
Tas mani aizvaino.
(Smiekli)
J.R.: Labs padoms,
taču es joprojām uzskatu, ka, atdarinot citus, mēs uzzinām,
kas esam paši.
Kuri no klātesošiem, bērnībā spēlējoties, gan nav atdarinājuši
savu bērnības varoni, mammu vai tēvu?
Es esmu.
H.P.: Pirms dažiem gadiem, lai izveidotu šo
savas mākslas video, es noskuvu sev visus matus,
lai vēlāk tie ataugtu tāpat kā manam tēvam,
kad viņš 1960. gados emigrēja
no Indijas uz Lielbritāniju.
Viņam bija celiņš sānos un glītas ūsas.
Sākumā viss gāja ļoti gludi.
Es pat sāku saņemt atlaides indiešu veikalos.
(Smiekli)
Bet tad drīz vien es sāku
par zemu novērtēt
savu ūsu augšanas ātrumu,
un tās izauga pārāk lielas.
Es vairs neizskatījos pēc indieša.
Tā vietā cilvēki no pretējās ielas puses
uzsauca man:
Arriba! Arriba! Andale! Andale!
(Smiekli)
H.P.: Īstenībā, es pat nezinu, kāpēc tā runāju.
Manam tētim vairs nav indieša akcenta.
Tagad viņš runā šādi.
Lai vai kā, mans tēvs nav vienīgais, kuru esmu atdarinājis.
Pirms dažiem gadiem es pavadīju vairākus mēnešus
Ķīnā, taču nemācēju runāt ķīniski,
un tas mani tracināja,
tāpēc es par to uzrakstīju, palūdzu, lai to pārtulko
ķīniešu valodā, un tad iemācījos no galvas
kā mūziku.
J.R.: Nu šī frāze ir iekalta manā galvā
daudz skaidrāk, nekā manas bankas kartes PIN kods,
lai es varētu izlikties, ka brīvi runāju ķīniski.
Kad biju iemācījies šo frāzi,
palūdzu kādam vietējam māksliniekam to noklausīties
un pārbaudīt, vai tā izklausās pareizi.
Kad to norunāju, viņš sāka smieties un teica:
„Jā, lieliski, vienīgi tu
izklausies kā sieviete.”
„Ko?” es teicu.
Viņš atbildēja: „Jā, tevi mācīja sieviete?”
„Jā. Nu un?” es teicu.
Tad viņš man pastāstīja, ka sieviešu un vīriešu
balss intonācijas ir ļoti atšķirīgas.
Acīmredzot, mani apmācīja ļoti labi,
bet tikai sievietes balsī.
(Smiekli)
(Aplausi)
H.P.: Labi. Tātad, šai atdarināšanai
līdzi nāk zināms risks.
Reizēm nenotiek, kā cerēts,
pat ar talantīgu tulku.
Bet es palikšu pie šīs izrunas,
jo pretēji pieņēmumam,
kāda atdarināšana var atklāt ko neatkārtojamu.
Tā nu ikreiz, kad man
neizdodas kļūt līdzīgākam tēvam,
es kļūstu līdzīgāks sev.
Ikreiz, kad man neizdodas būt Brūsam Lī,
es kļūstu par patiesāku sevi.
Šī ir mana māksla.
Es tiecos pēc autentiskuma
pat tad, ja tas nāk formā,
ko mēs parasti negaidām.
Tikai nesen esmu sācis saprast,
ka šādi sēdēt es neiemācījos, tāpēc,
ka esmu indietis.
Es to iemācījos no Zirnekļcilvēka.
(Smiekli)
Paldies.
(Aplausi)
Es vēlētos pastāstīt par projektu,
ko uzsāku pirms aptuveni 16 gadiem,
un kas skar jaunu dzīvības formu radīšanu.
Tās ir veidotas no šādām caurulītēm,
elektrības caurulītēm, kā mēs tās dēvējam Holandē.
Mēs par to varam paskatīties filmu,
kurā redzēsim nedaudz no pagātnes.
(Video) Teicējs: Galu galā šie zvēri baros dzīvos pludmalēs.
Teo Jansens īpaši piestrādā pie šīs evolūcijas.
Teo Jansens: Es vēlos izvietot šīs dzīvības formas pludmalēs.
Tām nākotnē tur būtu jāizdzīvo
saviem spēkiem.
Apgūstot patstāvīgu dzīvošanu,
vajadzēs vēl pāris gadus, 
lai tie varētu pārvietoties paši.
Teicējs: Mehāniskie zvēri enerģiju negūs no barības, 
bet gan vēja.
Vējš kustinās spalvas uz to mugurām, 
tādējādi iekustinot arī kājas.
Zvērs pārvietojas sāniski pa pludmales mitrajām smiltīm,
degunu pagriezis pret vēju.
Tiklīdz tas saskaras ar piekrastes vilni vai sausām smiltīm, 
tas apstājas
un iet pretējā virzienā.
Evolūcijas gaitā radušās daudzas sugas.
Lūk, Animaris Currens Ventosa.
(Aplausi)
T.J.: Lūk, bars, kas veidots saskaņā ar ģenētiskajiem kodiem.
Tās ir sava veida sacensības, katrs dzīvnieks ir citādāks,
un veiksmīgākie kodi pavairosies.
Lūk, redzams vilnis, kas iet no kreisās uz labo pusi.
Jā, nu tas iet no kreisās uz labo.
Tā ir jauna paaudze, jauna dzimta,
kas spēj uzkrāt vēju.
Spārni iesūknē gaisu limonādes pudelēs,
kas atrodas augšpusē,
un viņi var izmantot šo enerģiju, ja vējš pazūd,
un tuvojas paisums, un ir vēl atlicis nedaudz enerģijas,
lai sasniegtu kāpas un glābtu savu dzīvību, 
jo tie ļoti viegli noslīkst.
(Smiekli)
Es varu jums parādīt šo dzīvnieku.
(Aplausi) Paldies.
Šī dzīvnieka staigāšanas nodrošināšanai 
ļoti svarīgas ir caurulīšu proporcijas.
Ir 11 skaitļi, ko es dēvēju par 11 svētajiem skaitļiem.
Tie apzīmē caurulīšu garumus, 
kas ļauj tam šādi pārvietoties.
Taisnību sakot, tas ir jauna riteņa izgudrojums.
Tas darbojas tieši tāpat kā ritenis.
Riteņa ass paliek nemainīgā līmenī,
un arī šis gurns paliek nemainīgā līmenī.
Patiesībā tas ir labāk nekā ritenim, jo,
mēģinot pabraukt ar divriteni par pludmali,
jūs pamanīsiet, ka to darīt ir ļoti grūti.
Kāja vienkārši pārkāpj pāri smiltīm,
bet ritenim jāsaskaras ar katru starpā esošo zemes laukumiņu.
Tātad, 5000 gadu pēc riteņa izgudrošanas
mums ir jauns ritenis. Nākamajā video es jums parādīšu.
Vai varat, lūdzu, ieslēgt?
Ka šādi var pārvietot milzu smagumus.
Tur redzams vīrs, kas to stumj no aizmugures,
bet tas tikpat labi var arī pārvietoties ar vēja palīdzību.
Tas ir 3,2 tonnas smags.
Šis izmanto pudelēs uzkrāto vēju.
Tam ir juteklis, kas spēj sajust šķēršļus un mainīt virzienu.
Kā redzat, šī konstrukcija iet pretējā virzienā.
Vai varētu padot jutekli?
Jā. Labi.
Tātad, tiem jāizdzīvo jebkurās briesmās, 
kas sastopamas pludmalē,
un viena no lielākajām ir jūra. Lūk, jūra.
Tam ir jājūt jūras ūdens.
Lūk, ūdens juteklis.
Šai caurulītei svarīgi ir tas, 
ka normālos apstākļos tā iesūc gaisu,
bet, iesūcot ūdeni, tā sajūt tā pretestību.
Iedomājaties, ka dzīvnieks iet jūras virzienā.
Tiklīdz tas saskaras ar ūdeni,
jums vajadzētu sadzirdēt gaisa noplūdes skaņu.
Jā! Tā kā, ja tas ir nejutīgs, viņš noslīks, vai ne?
Lūk, dzīvnieka smadzenes.
Patiesībā tas ir soļu skaitītājs, tas skaita soļus.
Tas ir binārs soļu skaitītājs.
Tiklīdz tas nonāk līdz jūrai,
tas maina nuļļu un vieninieku secību,
tādējādi vienmēr zinot, kur pludmalē tas atrodas. 
Tās ir ļoti vienkāršas smadzenes.
Tās saka, lūk, tur ir jūra, tur ir kāpas, un es esmu šeit.
Tā ir tāda kā pludmales dzīvnieka vienkāršās pasaules iztēle.
Paldies.
Vieni no lielākajiem ienaidniekiem ir vētras.
Lūk, daļa Animaris Percipiere deguna,
kad ir nostiprināts dzīvnieka deguns, 
nostiprināts ir arī pats dzīvnieks.
Re, kad tuvojas vētra,
tas iedzen zemē pāli. (Smiekli)
Nostiprinot degunu,
nostiprināts ir arī viss dzīvnieks.
Vējš var mainīt virzienu, bet dzīvnieks vienmēr turēs savu degunu pret vēju.
Tā kā, vēl pāris gadu, un šie dzīvnieki spēs izdzīvot patstāvīgi.
Man tiem joprojām ir daudz jāpalīdz.
Liels paldies, dāmas un kungi.
(Aplausi)
Elisona Hanta: Manas trīs minūtes vēl taču nav sākušās, vai ne?
Kriss Andersons: Nē, jūs vēl nedrīkstat sākt tās trīs minūtes.
Sāciet trīs minūtes no jauna, tas vienkārši nav godīgi.
Elisonae Hanta: Ak, Dievs, cik te viss ir stingri.
Galu galā, es jau tāpat esmu pietiekami satraukta.
Bet es neesmu tik satraukta kā pirms piecām nedēļām.
Pirms piecām nedēļām man bija visa gūžas kaula protezēšanas operācija.
Zināt tādu operāciju?
Elektriskais zāģis, motorurbis, galīgi riebīgi.
Izņemot, ja esat Deivids Bolinskis, tad tas ir skaisti un patiesi.
Protams, Deivid, ja tas nav tavs gurns, tas ir skaisti un patiesi.
Jebkurā gadījumā, šis notikums deva man patiešām lielu atklāsmi,
tāpēc Kriss uzaicināja mani pastāstīt jums par to.
Bet vispirms jums par mani ir jāzina divas lietas.
Tikai divas lietas.
Esmu kanādiete, un esmu jaunākā no septiņiem bērniem.
Kanādā mums ir tā lieliskā veselības aprūpes sistēma.
Tas nozīmē, ka mēs saņemam savas jaunās gūžas bez maksas.
Tā kā es esmu jaunākā no septiņiem bērniem,
es nekad nekam neesmu bijusi rindā pirmā. Skaidrs?
Tātad, mans gurns bija sāpējis gadiem.
Es beidzot aizgāju pie ārsta, kas bija bez maksas,
un viņa nosūtīja mani pie ortopēdijas ķirurga, arī bez maksas.
Galu galā es pie viņa tiku pēc 10 mēnešu gaidīšanas, gandrīz pēc gada.
Tas ir tas, ko var dabūt bez maksas.
Es apmeklēju ķirurgu, viņš uztaisīja dažus bezmaksas rentgenuzņēmumus,
un es tos kārtīgi apskatīju, un, ziniet,
pat es varēju pateikt, ka ar manu gurnu bija traki.
Un es patiesībā strādāju mārketingā.
Tad nu viņš teica: „Elison, mums tevi ir jāliek uz galda.
Es nomainīšu tavu gurnu, jāpagaida tik kādi 18 mēneši.”
Vēl 18 mēneši.
Es jau biju gaidījusi 10 mēnešus, un nu man bija jāgaida vēl 18 mēneši.
Ziniet, tas ir tik ilgs laiks, ka es faktiski
sāku par to domāt pat TED kontekstā.
Man nebūtu jaunā gurna uz šo TED konferenci,
man nebūtu jaunā gurna uz TEDGlobal Āfrikā,
man nebūtu mana jaunā gurna uz TED2008.
Man joprojām būtu mans sāpošais gurns. Tas bija tik skumji.
Tad nu es izgāju no viņa kabineta gāju pa slimnīcu,
un tad mani piemeklēja atklāsme.
Šai jaunākajai no septiņiem bērniem vajadzēja nokļūt rindas sākumā.
O, jā!
Varat iedomāties, cik tas ir nekanādiski?
Mēs nedomājam tādā veidā.
Mēs par to nerunājam, ak, nekas tāds pat netiek apsvērts!
Patiesībā, kad esam ceļojumā ārzemēs, tā mēs atpazīstam citus kanādiešus.
„Tikai pēc jums!” „Ak, nē, nē. Tikai pēc jums!”
Klau, vai jūs neesat no Kanādas? „Āā, es arī! Sveiki!”
„Lieliski! Burvīgi!”
Un nē, pēkšņi man nebija nekas iebilstams pret kāda večuka izspiešanu no saraksta.
Kāds 70 gadīgais, kas vēlējās savu jauno gurnu,
lai varētu atgriezties pie golfa spēlēšanas vai dārzkopības.
Nē, nē. Rindas sākumā.
Pa to laiku es jau biju aizgājusi līdz priekštelpai, un, protams, tas sāpēja
mana gurna dēļ, un man bija vajadzīga kāda zīme.
Un es redzēju zīmi.
Slimnīcas mazā dāvanu veikaliņa skatlogā bija izkārtne:
„Vajadzīgi brīvprātīgie.” Hmm.
Nu, viņi mani nekavējoties pieņēma.
Nekādas atsauksmju pārbaudes, nekas no parastās pieredzes padarīšanas, nekā.
Viņiem izmisīgi vajadzēja brīvprātīgos,
jo vidējais brīvprātīgo vecums šajā slimnīcas dāvanu veikalā bija 75.
Jā. Viņiem vajadzēja svaigas asinis.
Nepagāja ne mirklis, kad es jau biju dabūjusi savu koši zilo brīvprātīgā vesti,
fotoapliecību, un mans 89 gadus vecais priekšnieks bija mani pilnībā apmācījis.
Es strādāju viena.
Katru piektdienas rītu es biju dāvanu veikaliņā.
Sitot kasē slimnīcas darbinieku TicTac dražejas,
es mēdzu neuzkrītoši vaicāt: „Ar ko jūs nodarbojaties?”
Pēc tam es viņiem pastāstīju: „Ziniet, man būs gūžas protezēšana, pēc 18 mēnešiem.
Būs tik lieliski, kad sāpes mitēsies. Eh!”
Visi darbinieki uzzināja par drosmīgo, jauno brīvprātīgo.
Mana nākamā vizīte pie ķirurga bija, kāda sagadīšanās,
tieši pēc dāvanu veikalā nostrādātas maiņas.
Tad nu, protams, man bija mana veste un identifikācijas karte.
Es tās ikdienišķi novietoju uz krēsla atzveltnes ārsta kabinetā.
Ziniet, kad viņš ienāca,
varēja saprast, ka viņš tās ir pamanījis.
Drīz vien man bija noteikts operācijas datums jau pēc dažām nedēļām,
un izrakstīta liela smuka Percocet recepte.
Baumoja, ka patiesībā mans
brīvprātīgā darbs bija iemesls, kāpēc es tiku rindas sākumā.
Ziniet, es par to pat nekaunos.
Divu iemeslu dēļ.
Pirmkārt, es par šo gurnu rūpēšos patiešām labi.
Bet es arī domāju turpināt brīvprātīgā darbu,
kas patiesībā noved mani pie vislielākās atklāsmes.
Pat, ja kanādietis apkrāpj sistēmu,
viņš to dara sabiedrībai noderīgā veidā.
Es biju tikai četrus gadus vecs,
kad redzēju savu māti piepildām veļas mazgājamo mašīnu
pašu pirmo reizi viņas dzīvē.
Tā bija ievērojama diena manas mātes dzīvē.
Mana māte un tēvs bija krājuši naudu gadiem ilgi,
lai varētu iegādāties šo mašīnu.
Tās pirmajā lietošanas dienā
apskatīt šo mašīnu
tika ielūgta pat vecmāmiņa.
Vecmāmiņa bija īpaši sajūsmināta.
Visu savu dzīvi
viņai bija jākarsē ūdens, kurinot malku,
un jāmazgā veļa ar rokām
septiņiem bērniem.
Nu viņa varēja vērot,
kā elektrība veica to pašu darbu.
Mana māte piesardzīgi atvēra durtiņas,
piepildīja mašīnu
ar veļu,
lūk, tā.
Un tad, viņai aizverot durtiņas,
vecmāmiņa teica: „Nē, nē, nē.
Ļauj man, ļauj man nospiest pogu.”
Vecmāmiņa nospieda šo pogu
un teica: „Ooo, cik brīnišķīgi!
Es gribu to redzēt! Padod man krēslu!
Padod man krēslu! Es gribu to redzēt!"
Viņa nosēdās veļas mašīnas priekšā
un vēroja mazgāšanas ciklu no sākuma līdz beigām.
Viņa bija kā apmāta.
Manai vecmāmiņai
veļas mazgājamā mašīna bija brīnums.
Mūsdienās Zviedrijā un citās pārtikušās valstīs
to iedzīvotāji izmanto
ļoti daudz dažādu mašīnu.
Skat, mājas ir pilnas ar „mašīnām”.
Es pat nevaru tās visas nosaukt.
Kad viņi vēlas ceļot,
viņi izmanto „lidojošās mašīnas”
kas viņus var nogādāt uz tāliem ceļamērķiem.
Un, tajā pašā laikā, pasaulē ir ļoti daudz cilvēku,
kas joprojām karsē ūdeni
un vāra ēdienu, kurinot malku.
Dažreiz viņiem pietrūkst pat pārtikas.
Viņi dzīvo zem nabadzības robežas.
Divi miljardi mūsu līdzcilvēku
pārtiek no mazāk kā diviem dolāriem dienā.
Bet pārtikušo valstu iedzīvotāji,
kuru skaits ir viens miljards,
dzīvo, kā es to dēvēju, „pārticības stratosfērā”,
jo viņi izdod vairāk kā 80 dolārus dienā
saviem patēriņiem.
Bet tas aptver tikai vienu, divus, trīs miljardus cilvēku,
un, protams, pasaulē ir septiņi miljardi cilvēku,
tātad ir viens, divi, trīs, četri miljardi citu cilvēku,
kas dzīvo starp nabadzības un pārticības stratosfēras robežām.
Viņiem ir pieejama elektrība,
bet, jājautā, cik daudziem pieder veļas mazgājamās mašīnas?
Es sīki izanalizēju biznesa statistikas datus,
un atklāju, ka, tiešām,
veļas mašīnas pieder arī cilvēkiem, kas dzīvo zem pārticības stratosfēras robežas,
un šodien pasaulē ir vēl viens miljards cilvēku,
kas dzīvo virs „veļas auklas” robežas.
(Smiekli)
Viņi patērē vairāk nekā 40 dolārus dienā.
Tātad diviem miljardiem cilvēku ir pieejamas veļas mazgājamās mašīnas.
Un atlikušie pieci miljardi,
kā viņi mazgā veļu?
Vai, precīzāk runājot,
kāda veidā veļu mazgā vairums pasaules sieviešu?
Jo veļas mazgāšana joprojām ir smags sieviešu darbs.
Viņas mazgā veļu ar rokām.
Tas ir smags, laikietilpīgs roku darbs,
kas ik nedēļu prasa stundām ilgu laiku.
Bieži viņām ir jānes ūdens no tālienes,
lai varētu mazgāt veļu mājās.
Vai arī viņām ir jānes veļa uz tālu ūdens avotu.
Viņas kāro veļas mazgājamo mašīnu.
Viņas negrib pavadīt tik lielu daļu savas dzīves
šajā smagajā darbā,
kam ir visai zems ražīgums.
To vēloties viņas ir tādas pašas kā
mana vecmāmiņa.
Lūk, pirms divām paaudzēm Zviedrijā
ūdens tika nests no strauta,
tika kurināta malka, un mazgāšana norisinājās tādā pašā veidā.
Viņas kāro veļas mazgājamo mašīnu tieši tāpat.
Bet, man to stāstot saviem ekoloģiski orientētajiem studentiem,
viņi man saka: „Nē, visiem pasaulē nevar būt automašīnas un veļas mazgājamās mašīnas.”
Kādas mums ir tiesības teikt,
ka šai sievietei nebūs veļas mašīna?
Tad es jautāju saviem studentiem,
pēdējo divu gadu laikā:
„Cik no jums nelieto automašīnas?”
Daži no viņiem lepni paceļ rokas
un saka: „Es nelietoju automašīnu.”
Un tad es uzdodu izšķirošo jautājumu:
„Cik no jums
mazgā džinsus un palagus ar rokām?”
Un neviens nepaceļ roku.
Pat visaizrautīgākie zaļās kustības pārstāvji
izmanto veļas mazgājamās mašīnas.
(Smiekli)
Kā ir iespējams, ka visplašāk izmantotā lieta
tiek liegta citiem; kas padara to tik nozīmīgu?
Es izanalizēju pasaules enerģijas patēriņu.
Lūk.
Skat, septiņi miljardi pasaules iedzīvotāju, kas ir
stratosfēriķi, veļas mašīnieki,
spuldzinieki, un malcinieki.
Viena šāda vienība
pārstāv no fosīlijām iegūto enerģiju —
naftu, ogles vai dabasgāzi.
Tā tiek iegūta lielākā daļa pasaules enerģijas un elektrības.
Visā pasaulē tiek patērētas 12 šādas vienības,
pasaules bagātākais miljards izlieto sešas šādas vienības.
Viena septītā daļa pasaules iedzīvotāju izmanto pusi no pasaules enerģijas.
Šiem cilvēkiem, kuriem pieder veļas mašīnas,
bet māja nav pilna ar citām mašīnām,
izmanto divas enerģijas vienības.
Šī grupa izmanto trīs, katra vienu.
Arī šai grupai ir pieejama elektrība.
Un šī grupa izmanto mazāk kā vienu vienību.
Kopā sanāk 12 vienības.
Bet galvenā problēma,
kas uztrauc ekoloģiski orientētos studentus, un viņiem ir taisnība,
ir saistīta ar nākotni.
Kādas ir tendences? Ja tendences turpināsies,
tad pat bez sīkākas analīzes ir paredzams, ka 2050. gadā
būs divi faktori, kas palielinās enerģijas patēriņu.
Pirmais ir iedzīvotāju skaita pieaugums.
Otrais ir ekonomiskais pieaugums.
Iedzīvotāju skaita pieaugums norisināsies galvenokārt nabadzīgāko iedzīvotāju vidū,
jo viņiem ir augsta bērnu mirstība
un liels bērnu skaits uz katru sievieti.
Tas jums dos divas papildu vienības,
bet būtiski neizmainīs enerģijas patēriņa sadalījumu.
Ekonomiskais pieaugums būs acīmredzamāks.
Attīstītākās jauno valstu ekonomikas sistēmas,
ko es saucu par „jaunajiem austrumiem”,
ielēks pārticības stratosfērā.
Viņi teiks: „Hop!”
Viņi sāks patērēt tik pat daudz, cik to tagad dara vecā rietumu pasaule.
Un viņi kāros pēc veļas mazgājamās mašīnas.
Es jau to teicu. Viņi to darīs.
Viņi divkāršos savu enerģijas patēriņu.
Mēs ceram, ka nabadzīgajiem iedzīvotājiem būs pieejama elektrība,
ka viņiem būs divbērnu ģimenes, bez iedzīvotāju skaita samazināšanās.
Bet kopējais enerģijas patēriņš
pieaugs līdz 22 vienībām.
Un vairumu no šīm 22 vienības
patērēs pārtikušākie iedzīvotāji.
Ko iesākt?
Šī riska dēļ
klimata izmaiņas ir ļoti reālas.
Ļoti reālas.
Protams, viņiem būs jākļūst par taupīgākiem enerģijas izmantotājiem.
Viņiem būs kaut kā jāmaina dzīves veids.
Viņiem būs jāsāk ražot atjaunīga enerģija
daudz plašākos mērogos.
Bet, līdz viņi nebūs sasnieguši tādu pašu enerģijas patēriņu,
viņiem nevajadzētu mācīt citus
par to, ko drīkst un nedrīkst darīt.
(Aplausi)
Mēs visur varam vairāk ražot atjaunīgu enerģiju.
Cerēsim, ka tas notiks.
Tā būs liela nākotnes problēma.
Bet es varu galvot, ka šī sieviete Rio graustos
vēlas veļas mazgājamo mašīnu.
Viņa ir ļoti priecīga, ka viņas valsts enerģētikas ministrs
visiem nodrošina elektrību,
tik priecīga, ka balsoja par viņu.
Viņa izrādījās Dilma Rusefa,
jaunievēlētā prezidente
vienā no pasaules lielākajām demokrātiskajām valstīm,
no enerģētikas ministres kļūstot par prezidenti.
Ja pastāv demokrātija,
tauta balsos par veļas mazgājamām mašīnām.
Tauta tās dievina.
Kur slēpjas to burvība?
To izskaidroja mana māte
pašā pirmajā dienā.
Viņa teica: „Nu, Hans,
kad veļas mašīna ir piepildīta,
mašīna visu padarīs,
bet mēs iesim uz bibliotēku.”
Jo šī ir tā burvība:
Jūs piepildiet veļas mašīnu ar veļu,
bet ko jūs no tās izņemiet?
Jūs izņemiet grāmatas,
bērnu grāmatas.
Manai mātei bija brīvs laiks lasīt man priekšā.
Viņai tas ļoti patika. Viņa man lasīja priekšā ābeci.
Tā sākās mana profesora karjera,
ar manas mātes iespēju lasīt man priekšā.
Arī viņa pati sāka lasīt grāmatas.
Viņa atrada laiku apgūt
angļu valodu kā svešvalodu.
Viņa izlasīja daudzus un
dažādus romānus.
Mēs ļoti, ļoti iemīļojām šo mašīnu.
Gan es, gan mana māte, teicām:
„Paldies tev, industrializācija.
Paldies tev, tērauda fabrika.
Paldies tev, elektrostacija.
Un paldies tev, ķīmisko vielu rūpniecība,
kas mums deva iespēju lasīt grāmatas.”
Liels paldies.
(Aplausi)
Jebkurš šajā telpā varētu iesākt ar to,
ka atzīstam, cik ļoti mums paveicies.
Mēs nedzīvojam pasaulē,
kurā dzīvoja mūsu mātes un vecmāmiņas,
kurā sieviešu karjeras iespējas bija tik ierobežotas.
Un, ja jūs šodien šeit atrodaties,
vairums no mums uzauga pasaulē,
kurā mums bija pamata cilvēktiesības.
Pārsteidzoši, mēs vēl aizvien dzīvojam pasaulē,
kurā dažām sievietēm tādu nav.
Taču vēl bez tā mums joprojām ir problēma,
un tā ir patiesa problēma.
Problēma ir sekojoša:
nekur visā pasaulē
sievietes nesasniedz
profesionālās virsotnes.
Skaitļi ātri vien to arī parāda.
190 valsts vadītāju --
deviņas ir sievietes.
No visiem cilvēkiem pasaules parlamentos
13 procenti ir sievietes.
Korporatīvajā sektorā,
vadošo sieviešu vidū,
izpilddirekcijas darbos, valdēs --
lielākais 15, 16 procenti.
Skaitļi nav mainījušies kopš 2002. gada
un to virzība nav pozitīva.
Pat uz peļņu nevērstajā pasaulē,
pasaulē, ko dažkārt iedomājamies
kā galvenokārt sieviešu vadītu,
vadošās sievietes: 20 procenti.
Ir vēl kāda problēma,
proti, sievietes sastopas ar grūtākām izvēlēm
starp profesionāliem panākumiem un personisku piepildījumu.
Nesens pētījums ASV
parādīja, ka precēto vecāko menedžeru vidū
bērnu bija divām trešdaļām precēto vīriešu,
un tikai vienai trešdaļai precēto sieviešu.
Pirms pāris gadiem es biju Ņujorkā,
mēģināju noslēgt darījumu
un atrados vienā no tiem smalkajiem Ņujorkas pašu kapitāla birojiem,
kādu varat iztēloties.
Esmu sanāksmē -- aptuveni trīs stundu ilgā --
un pēc divām stundām tā kā prasās pēc šī bio pārtraukuma,
un visi pieceļas,
un partneris, kas vada sanāksmi,
pēkšņi izskatās ārkārtīgi nokaunējies.
Un es apjaušu, ka viņš nezina,
kur viņa birojā ir sieviešu labierīcības.
Tā nu es lūkojos apkārt, meklēdama kastes,
domājot, ka viņi nesen ievākušies, taču tādas nav redzamas.
Tad nu es saku: "Vai jūs nesen šeit ievācāties?"
Viņš atbild: "Nē, mēs te esam jau kādu gadu."
Un es saku: "Vai jūs apgalvojat,
ka esmu vienīgā sieviete,
kura pēdējā gada laikā šeit slēgusi darījumu?"
Viņš uz mani paskatās un saka:
"Jā. Vai arī jūs esat vienīgā, kam bija nepieciešamas labierīcības."
(Smiekli)
Tā nu jautājums ir -
kā mēs to vērsīsim uz labu?
Kā mēs izmainīsim šos vadošo darbinieku skaitļus?
Kā mēs panāksim pārmaiņas?
Iesākumā gribu teikt,
es par to runāju --
par sieviešu paturēšanu darbaspēka rindās --
jo es patiešām uzskatu, ka tā ir atbilde.
Mūsu darbaspēka augstā atalgojuma daļā,
to cilvēku vidū, kuri sasniedz virsotnes --
"Fortune" 500 vadītāju
vai līdzvērtīgu citu nozaru amatos --
problēma, esmu droša, ir tāda,
ka sievietes izstājas.
CIlvēki par to daudz runā,
un viņi pārrunā tādus jautājumus kā elastīgs darba grafiks un darbaudzināšana,
programmas, kas uzņēmumiem būtu nepieciešamas sieviešu apmācībai.
Šodien nevēlos runāt ne par ko no tā visa --
pat ja tas ir ārkārtīgi būtiski.
Šodien vēlos vērsties pie tā, ko varam darīt kā indivīdi.
Ko mums vajadzētu pašiem sev sacīt?
Kādas vēstis raidīt sievietēm, kas strādā kopā ar mums un mūsu labā?
Ko teikt savām meitām?
Iesākumā vēlos likt skaidri saprast,
ka šī runa neietver spriedumus.
Man nav pareizās atbildes,
pat sev ne.
Atstāju Sanfrancisko, kur dzīvoju, pirmdienā
un kāpu lidmašīnā ceļā uz šo konferenci.
Mana meita, kurai ir 3 gadi, kad es viņu atstāju bērnudārzā,
apķērās ap manu kāju,
raudādama: "Mammīt, nekāp lidmašīnā."
Tas ir grūti. Dažkārt jūtos vainīga.
Nepazīstu tādu sievieti,
vai nu viņa atrastos mājās, vai darbavietā,
kura tā dažkārt nejustos.
Tāpēc es nesaku, ka palikšana darbā
ir pareizā izvēle it visiem.
Mana runa šodien ir par to, kādu attieksmi jūs saņemat,
ja vēlaties palikt nodarbināta.
Domāju, ka ir trīs veidu attieksmes.
Pirmā, sēdi pie galda.
Otrā, padari savu partneri par īstu partneri.
Un trešā -- neaizej, pirms neesi aizgājusi.
Pirmā: sēdi pie galda.
Tikai pirms dažām nedēļām "Facebook"
pie mums viesojās ietekmīgs valdības pārstāvis,
un viņš ieradās, lai tiktos ar vecākajiem izpilddirektoriem
no Silikona ielejas.
Visi tā kā sasēdās ap galdu.
Un viņam līdzi bija atbraukušas šīs divas sievietes,
kuras viņa departamentā ieņēma augstus amatus.
Un es viņām teicu: "Sēdiet pie galda. Nāciet nu, sēdiet pie galda."
Un viņas apsēdās istabas stūrī.
Kad es biju koledžā pēdējā gadā,
noklausījos lekcijas "Eiropas intelektuālā vēsture".
Vai šāda lieta koledžas laikā nav lieliska?
Kaut es tā varētu tagad.
Lekcijas apmeklēju kopā ar istabas biedreni Keriju,
kura tolaik bija izcila literatūras studente --
un vēlāk kļuva par brīnišķīgu literatūrzinātnieci --
un savu brāli --
gudru zelli, taču ūdenspolo spēlējošu medicīnas skolas
otrā gada studentu.
Lekcijas apmeklējām visi trīs kopā.
Un tad Kerija izlasa visas grāmatas
oriģinālajās grieķu un latīņu valodās --
apmeklē visas lekcijas --
es izlasu visas grāmatas angliski
un apmeklēju lielāko daļu lekciju.
Mans brālis ir visai aizņemts,
viņš izlasa vienu no 12 grāmatām
un apmeklē pāris lekcijas,
iesoļo mūsu istabā
pāris dienas pirms eksāmena, lai mēs viņu apmācītu.
Visi trīs kopā dodamies uz eksāmenu un apsēžamies,
Nosēžam tur kādas trīs stundas --
un mūsu mazās, zilās piezīmju grāmatiņas -- jā, esmu tik veca.
Izejam ārā, palūkojamies viens uz otru un vaicājam: "Kā tev veicās?"
Un Kerija saka: "Jēziņ, šķiet, ka man neizdevās izcelt būtiskāko
Hēgeļa dialektikā."
Es saku: "Dieviņ, kaut nu es būtu patiešām sasaistījusi
Džona Loka īpašuma teoriju ar sekojošajiem filosofiem."
Un mans brālis saka:
"Es dabūju labāko atzīmi klasē."
"Tu dabūji labāko atzīmi klasē?
Tu neko nezini."
Problēma visos šajos stāstos
ir tāda, ka tie uzrāda to pašu, ko statistika:
sievietes sistemātiski nenovērtē savas spējas.
Ja jūs pārbaudāt vīriešus un sievietes,
uzdodot viņiem jautājumus par tādiem pilnīgi objektīviem kritērijiem kā GPA,
vīrieši kļūdās visai bieži
un sievietes kļūdās visai reti.
Sievietes par sevi darba tirgū neiestājas.
Pēdējo divu gadu pētījums
par cilvēkiem, kuri pēc koledžas uzsāk darbu,
liecina, ka 57 procenti puišu --
jeb laikam jau vīriešu --
apstrīd savu pirmo algu,
un tikai septiņi procenti sieviešu.
Kas ir būtiskāk,
vīrieši panākumus piedēvē paši sev,
savukārt sievietes tos piedēvē ārējiem faktoriem.
Ja jūs pajautājat vīriešiem, kāpēc viņi paveikuši labu darbu,
viņi sacīs: "Esmu lielisks.
Tas ir acīmredzami. Kādēļ tu vispār jautā?"
Ja vaicāsiet sievietēm, kāpēc viņas paveikušas labu darbu,
viņas sacīs, ka kāds viņām palīdzēja,
paveicās, viņas smagi strādāja.
Kāpēc lai tas kaut ko nozīmētu?
Tas daudz nozīmē,
jo neviens netiek līdz iekārojamiem birojiem,
sēžot maliņā, nevis pie galda.
Un neviens nesaņem paaugstinājumu,
ja nedomā, ka ir panākumus pelnījis
vai pat nesaprot pats savus panākumus.
Kaut nu atbilde būtu vienkārša.
kaut nu es varētu visām savām jaunajām līdzstrādniecēm,
visām šīm burvīgajām sievietēm, sacīt:
"Ticiet sev un iestājieties par sevi.
Lai jūsu panākumi pieder jums pašām."
Kaut es varētu to teikt savai meitai.
Taču viss nav tik vienkārši.
Statistika vairāk par visu liecina vienu --
ka panākumi un pievilcība
vīriešos sasaucas pozitīvi,
savukārt sievietēs negatīvi.
Un visi māj ar galvu,
jo mēs zinām, ka tā ir.
To lieliski apliecina kāds patiesi labs pētījums.
Tas ir slavenais Hārvardas Biznesa skolas pētījums
par sievieti vārdā Heidija Roizena.
Viņa ir Silikona ielejas uzņēmuma
operatore
un viņa izmanto savus sakarus,
lai kļūtu par ārkārtīgi veiksmīgu riska kapitālisti.
2002. gadā -- pavisam nesen --
profesors, kurš tolaik bija Kolumbijas Universitātē,
paņēma šo lietu un piesaistīja tai Hovarda Roizena vārdu.
Viņš šo lietu izsniedza -- abas lietas --
divām studentu grupām.
Viņš izmainīja tikai vienu vārdu:
Heidija pret Hovardu.
Taču šim vienam vārdam bija būtiska nozīme.
Tad viņš aptaujāja studentus.
Labās ziņas ir tādas, ka gan vīrieši, gan sievietes
domāja, ka Heidija un Hovards ir līdzvērtīgi kompetenti,
un tas ir labi.
Sliktās ziņas ir tādas, ka visiem patika Hovards.
Viņš ir lielisks zellis, jūs gribētu pie viņa strādāt,
gribētu kopā ar viņu doties makšķerēt.
Heidija? Nezinu gan.
Viņa ir tāda kā izlēcēja. Nedaudz politiska.
Nezināt, vai vēlaties pie viņas strādāt.
Lūk, arī sarežģījums.
Mums jāmudina savas meitas un kolēģes,
jāmudina pašām sev ticēt, ka dabūjām augstāko atzīmi,
tiekties pēc paaugstinājuma,
sēdēt pie galda.
Un mums tas jādara pasaulē,
kurā viņas par to kaut ko upurēs,
pat ja viņu brāļiem to nenāksies darīt.
Skumjākais tajā visā ir tas, ka to ir ļoti grūti atcerēties.
Lūk, jums stāsts, kas man ir ārkārtīgi apkaunojošs,
taču es to uzskatu par būtisku.
Pirms neilga laika es "Facebook" uzstājos ar runu
aptuveni simt darbinieku priekšā.
Pēc dažām stundām kāda jauna sieviete, kura tur strādā
un sēž netālu no mana mazā rakstāmgalda,
vēlējās ar mani runāt.
Es piekritu, un viņa apsēdās, un mēs runājām.
Un viņa teica: "Es šodien kaut ko iemācījos.
Es iemācījos, ka jātur roka pacelta."
Es jautāju: "Ko tu ar to domā?"
Viņa teica: "Nu, jūs teicāt runu,
un sacījāt, ka atbildēsiet vēl uz diviem jautājumiem.
Es biju pacēlusi roku līdz ar daudziem citiem, un jūs atbildējāt uz 2 jautājumiem.
Tad es nolaidu roku un ievēroju, ka tā darīja visas sievietes,
un tad jūs atbildējāt uz papildu jautājumiem,
ko uzdeva tikai vīrieši."
Un es nodomāju,
oho, ja tā esmu es -- kurai tas acīmredzami rūp --
kura saka runu --
un šīs runas laikā es pat nevaru pamanīt,
ka vīriešu rokas vēl ir paceltas,
un ka sieviešu rokas vēl ir paceltas,
cik labi
mums kā uzņēmumu un organizāciju menedžeriem padodas
ievērot, ka vīrieši sniedzas pēc iespējām
vairāk nekā sievietes?
Mums jāpiedabū sievietes apsēsties pie galda.
(Aplausi)
Otrā attieksme:
padari savu partneri par īstu partneri.
Esmu pārliecināta, ka nodarbinātības jomā ir panākts lielāks progress,
nekā mājās.
Statistika to ļoti skaidri uzrāda.
Ja sieviete un vīrietis strādā pilna laika darbu
un viņiem ir bērns,
sieviete veic divreiz vairāk mājas darbu nekā vīrietis,
un sieviete par bērnu rūpējas
trīs reizes vairāk nekā vīrietis.
Tā nu viņai ir trīs vai divi darbi,
un viņam ir viens.
Kurš, jūsuprāt, atkrīt, kad kādam vairāk laika jāpavada mājās?
Tā cēloņi ir ārkārtīgi sarežģīti,
un man nav laika tajos iedziļināties.
Nedomāju, ka iemesls ir svētdienas futbols
un vispārējs slinkums.
Domāju, ka cēloņi ir sarežģītāki.
Domāju, kā sabiedrība
mēs izdarām lielāku spiedienu uz zēniem gūt panākumus,
nekā uz meitenēm.
Zinu vīriešus, kuri paliek mājās,
un strādā mājās, lai atbalstītu sievu karjeras.
Un tas ir smagi.
Kad es apmeklēju mammu un bērnu pasākumus
un tur redzu tēvus,
ievēroju, ka citas mammas
ar viņu nespēlējas.
Un tā ir problēma,
jo šī darba nozīmi pienācīgi jānovērtē --
jo tas ir pats grūtākais darbs pasaulē -- strādāt mājās
abu dzimumu pārstāvjiem,
ja gribam, lai viss izlīdzinātos un sievietes paliktu darbatirgū.
(Aplausi)
Pētījumi liecina, ka mājsaimniecībās ar līdzvērtīgiem ieņēmumiem
un līdzvērtīgu atbildību
ir uz pusi mazāks šķiršanos skaits.
Un ja tā nav pietiekama motivācija,
ir vēl --
kā lai es to pasaku uz šīs skatuves? --
viņi viens otru vairāk pazīst arī bībeliskajā ziņā.
(Uzmundrinājuma saucieni)
Trešā attieksme:
neaizejiet, pirms neesat aizgājusi.
Domāju, ka pastāv dziļa ironija
faktā, ka darbības, ko sievietes veic --
un es to redzu visu laiku --
ar mērķi palikt darba vietā,
patiesībā noved pie viņu aiziešanas.
Lūk, kas notiek:
mēs visi esam aizņemti, sieviete ir aizņemta.
Un viņa sāk apdomāt iespēju dzemdēt bērnu.
No tā mirkļa viņa domā par iespēju audzināt bērnu,
sāk domāt par to, kā iekārtotu bērna istabu.
"Kā es to iekļaušu visā pārējā, ar ko nodarbojos?"
Un burtiski no tā brīža
viņa vairs nepaceļ savu roku,
viņa nemeklē paaugstinājumu, neuzņemas jaunus projektus,
nesaka: "Es. Es to gribu darīt."
Viņa sāk atkāpties.
Problēma ir tāda, ka --
teiksim, viņa tajā dienā ieņem bērnu, tajā dienā --
deviņi grūtniecības mēneši, trīs mēneši pēcdzemdību atvaļinājuma,
seši mēneši, lai gūtu atelpu --
divus gadus uz priekšu
vēl biežāk -- un es to esmu novērojusi --
sievietes sāk to apdomāt vēl agrāk --
kad saderinās, kad apprecas,
kad sāk domāt par mēģinājumu palikt stāvoklī, kas var prasīt daudz laika.
Kāda sieviete vērsās pie manis šajā jautājumā,
un es uz viņu tā kā paskatījos -- viņa šķita pajauna.
Un es teicu: "Tātad jūs ar vīru plānojat radīt bērniņu?"
Un viņa atbildēja: "Ak, nē, es neesmu precējusies."
Viņai pat nebija puiša.
Sacīju: "Tu par to domā
daudz par agru."
Taču runa ir par to, kas notiek,
līdzko sāc klusītēm atkāpties?
Ikviens, kas to pieredzējis --
un es jums teikšu, tiklīdz jums mājās ir bērns,
jūsu darbam jābūt patiesi labam, lai tajā atgrieztos,
jo ir grūti atstāt to bērnu mājās --
darbā nepieciešams izaicinājums.
Nepieciešams atalgojums.
Jums jājūt, ka radāt izmaiņas.
Un, ja divus gadus iepriekš jūs nepieteicāties uz paaugstinājumu,
bet kāds zellis jums līdzās pieteicās,
ja pirms trīs gadiem
jūs beidzāt meklēt jaunas iespējas,
jums kļūs garlaicīgi,
jo jums vajadzēja turēt kāju uz gāzes pedāļa.
Neaizejiet, pirms neesat aizgājusi.
Palieciet.
Turiet kāju uz gāzes pedāļa
līdz pat dienai, kad būs nepieciešams aiziet,
lai iegūtu laiku bērnam --
un tad pieņemiet lēmumus,
Nepieņemiet lēmumus pārāk agri,
īpaši, tādus, kuru pieņemšanu neapzināties.
Mana paaudze patiešām diemžēl
neizmainīs virsotnes skaitļu proporciju.
Tie nekustas.
Mēs netiksim tur, kur 50 procenti populācijas --
manā paaudzē 50 procentu ļaužu
nebūs nevienas industrijas virsotnē.
Taču es ceru, ka nākotnes paaudzēs tā būs.
Domāju, ka pasaule, ko vadītu,
kurā pusi valstu un pusi uzņēmumu
vadītu sievietes, būtu labāka pasaule.
Un ne tikai tāpēc, ka cilvēki zinātu, kur atrodas sieviešu labierīcības,
lai arī tas būtu ļoti noderīgi.
Es domāju, ka tāda būtu labāka pasaule.
Man ir divi bērni.
Man ir piecgadīgs dēls un trīsgadīga meita.
Vēlos, lai manam dēlam būtu izvēle
pilnībā dot ieguldījumu darbaspēkā mājās.
Un es vēlos, lai manai meitai būtu izvēle
nevis vienkārši gūt panākumus,
bet baudīt simpātijas to dēļ.
Paldies.
(Aplausi)
Mans vārds ir Teilors Vilsons.
Man ir 17 gadi
un es esmu kodolfiziķis,
kam varētu būt grūti noticēt, taču tā tas ir.
Es vēlētos apgalvot,
ka kodolsintēze
būs tas, kur novedīs tas tilts,
par kuru runāja
T. Būns Pikenss.
Tātad, kodolsintēze ir mūsu enerģētikas nākotne.
Un, otrkārt, parādīšu, ka
jaunieši var tiešām izmainīt pasauli.
Jūs varētu jautāt.
(Aplausi)
Jūs varētu man jautāt,
kā tad tu zini, kas ir mūsu enerģētikas nākotne?
Nu, es 14 gadu vecumā
uzbūvēju kodolsintēzes reaktoru.
Lūk, mana kodolsintēzes reaktora iekšpuse.
Es uzsāku šī projekta izveidi,
kad man bija 12 vai 13 gadi.
Es nolēmu, ka vēlos uztaisīt zvaigzni.
Pieļauju, ka liela daļa no jums gribētu teikt,
ka tāda lieta kā kodolsintēze nepastāv.
Es taču nezinu nevienu kodolstaciju, kurā ir sintēzes enerģija.
Tas nerada pārpalikumu.
Tas nerada vairāk enerģijas par to, ko es tajā ievadu,
bet tas tik un tā ir spējīgs uz pāris kolosālām lietām.
Es saliku to kopā savā garāžā,
un nu tā atrodas fizikas fakultātē,
kas ir daļa no Nevadas Universitātes, Reno.
Tas triec kopā deitērija atomus,
kas būtībā ir ūdeņradis ar vienu papildu neitronu.
Tas ir līdzīgi protonu ķēdes reakcijai,
kas norisinās Saules iekšienē.
Es triecu tos kopā tik spēcīgi,
ka ūdeņradis savienojas kopā,
procesā radot dažus blakusproduktus,
kam es rodu pielietojumu.
Pirms gada
es uzvarēju Starptautiskajā Intel Zinātnes un inženierzinību izstādē
Es izstrādāju detektoru, ar kuru aizvieto pašreizējos detektorus,
ko lieto Nacionālās Drošības dienests.
Iztērējot dažus simtus dolāru,
es radīju sistēmu, kas ir jutīgāka
par detektoriem, kas ir simtiem tūkstošu dolāru vērti.
Es uzbūvēju tos savā garāžā.
(Aplausi)
Es arī izstrādāju sistēmu,
medicīnisko izotopu iegūšanai.
Tā vietā, lai nodarbinātu miljoniem vērtas ražotnes,
es izstrādāju ierīci, kas mazos apjomos
spēj radīt šos izotopus.
Te fonā redzams mans kodolsintēzes reaktors.
Tas esmu es pie sava kodolsintēzes reaktora
vadības pults.
Ā, starp citu, es savā garāžā radu urānpulveri,
tātad, mana kodolprogramma ir tikpat attīstīta kā irāņiem.
Taču varbūt es nevēlos sevi ar to saistīt.
Te es esmu CERN mītnē Ženēvā, Šveicē,
kas ir labākā elementārdaļiņu fizikas laboratorija pasaulē.
Te esmu kopā ar prezidentu Obamu,
rādot viņam savu darbu Nacionālā Drošības dienesta uzdevumā.
(Aplausi)
Septiņu gadu laikā,
veicot kodolizpēti,
es sāku no sapņa
uztaisīt „zvaigzni burkā”, zvaigzni savā garāžā,
līdz beigu beigās satiku prezidentu,
un radīju lietas, kas, manuprāt, var mainīt pasauli,
un, uzskatu, ka to var arī citi jaunieši.
Liels paldies.
(Aplausi)
Esmu neirozinātniece un pētu lēmumu pieņemšanu.
Es veicu eksperimentus, lai pārbaudītu, kā dažādas
ķīmiskās vielas smadzenēs ietekmē mūsu izdarītās izvēles.
Esmu te, lai pastāstītu veiksmīgas lēmumu pieņemšanas noslēpumu:
siera sviestmaize.
Tieši tā. Pēc zinātnieku teiktā, siera sviestmaize
ir risinājums visiem jūsu grūtajiem lēmumiem.
Kā es to zinu? Es esmu zinātniece, kura veica pētījumu.
Pirms dažiem gadiem mēs ar kolēģiem bijām ieinteresēti
tajā, kā ķīmiskā viela serotonīns smadzenēs
ietekmētu cilvēku lēmumus sociālās situācijās.
Konkrētāk, mēs gribējām zināt, kā serotonīns ietekmētu to,
kā cilvēki reaģē, kad pret viņu negodīgi izturas.
Tā nu mēs veicām eksperimentu.
Mēs mainījām cilvēku serotonīna līmeni, dodot viņiem
šo tiešām pretīgi garšojošo dzērienu ar mākslīgu citronu garšu,
kas strādā tā, ka izņem vielu, no kuras tiek ražots serotonīns
smadzenēs.
Tā ir aminoskābe triptofāns.
Mēs atklājām, ka, kad triptofāna bija maz,
cilvēki biežāk gribēja atriebties
par šo negodīgo attieksmi.
Tāds ir pētījums, ko veicām, un, lūk, daži virsraksti,
kuri parādījās pēc tam.
(„Siera sviestmaize ir viss, kas tev vajadzīgs drošai lēmumu pieņemšanai”)
(„Kas par draugu mums var būt siers”)
(„Siera un gaļas ēšana var palīdzēt saglabāt pašsavaldību") Šobrīd jūs varbūt brīnāties, vai es kaut ko palaidu garām?
(„Oficiāli! Šokolāde palīdz jums nebūt īdzīgam!”)
Siers? Šokolāde? No kurienes tas viss?
To visu lasot, es nodomāju tieši to pašu,
jo mūsu pētījumiem nebija nekāda sakara ar sieru vai šokolādi.
Mēs devām cilvēkiem dzērienu ar briesmīgu garšu,
kas ietekmēja triptofāna līmeni.
Bet izrādās, ka triptofānu ir izdevies atrast
arī sierā un šokolādē.
Protams, zinātnei apgalvojot, ka siers un šokolāde
palīdzēs jums labāk pieņemt lēmumus, tas pilnīgi noteikti piesaistīs cilvēku uzmanību.
Tātad, te nu ir:
virsrakstu attīstība.
Kad tas notika, kāda daļiņa manis domāja:
„Ko tik liela brēka?
Plašsaziņas līdzekļi šo to novienkāršoja, taču galu galā
tas ir tikai stāsts ziņās.”
Šķiet, ka daudziem zinātniekiem ir šāda attieksme.
Taču problēma ir tāda, ka šādas lietas notiek nepārtraukti
un tās ietekmē ne tikai stāstus, ko lasāt ziņās,
bet arī produktus, ko redzat plauktos.
Šiem virsrakstiem parādoties, notika tā, ka
tirgotāji zvanīja un prasīja,
vai es nevēlētos izveidot zinātnisku apstiprinājumu
omu uzlabojošam ūdenim pudelēs?
Un vai es nevēlētos televīzijā demonstrēt
dzīvajā, skatītāju priekšā,
ka „komforta ēdiens” tiešām liek tev justies labāk?
Laikam jau šie ļaudis gribēja tikai labu, bet es atteicu viņu piedāvājumiem,
jo tā jau būtu iešana ārpus zinātnes,
un labi zinātnieki uzmanās, lai to neizdarītu.
Tomēr, lai vai kā, neirozinātne arvien vairāk un vairāk ienāk tirgvedībā.
Viens no piemēriem ir neirodzērieni,
produktu līnija, kas iekļauj arī šo „Neuro Bliss”,
saskaņā ar kura iepakojumu tas palīdz samazināt stresu,
uzlabo omu, veicina fokusētu koncentrēšanos,
kā arī sniedz pozitīvu skatu.
Jāatzīst, ka tas skan superīgi. (Smiekli)
Es pilnīgi varētu būt to lietojusi pirms 10 minūtēm.
Tāpēc, kad tas parādījās vietējā veikalā, man, dabiski, radās
interese par pētījumiem, kas pierāda šos apgalvojumus.
Tā nu es iegāju kompānijas mājaslapā, mēģinot atrast
kādus pārbaudītus produktu izmēģinājumus.
Taču neko tādu neatradu.
Pārbaudīti vai nē, bet šie apgalvijumi ir pa vidu
iepakojuma priekšpusei, tieši blakus smadzeņu attēlam.
Izrādās, ka šiem smadzeņu attēliem ir īpaša loma.
Pāris pētnieku reiz lūdza dažiem simtiem cilvēku
izlasīt zinātnisku rakstu.
Pusei šo cilvēku pie raksta bija smadzeņu attēls,
otrai pusei tas bija tieši tas pats raksts,
bet tam nebija šāda attēla.
Beigu beigās, jūs redzat, kurp tas ved,
cilvēkiem tika jautāts, vai viņi piekrīt
raksta secinājumiem.
Tik daudzi piekrita rakstā teiktajam
bez attēla.
Un tik daudzi piekrīt šim pašam rakstam,
kas iekļāva arī smadzeņu attēlu.
Tātad, noderīgā ziņa ir šāda:
Vai vēlies to pārdot? Uzdrukā uz tā smadzenes!
Nu ļaujiet man te apstāties un teikt, ka
neirozinātne ir daudz attīstījusies dažu pēdējo desmitgažu laikā
un mēs visu laiku atklājam apbrīnojamas lietas
par smadzenēm.
Piemēram, tikai pirms dažām nedēļām neirozinātnieki no MTI
noskaidroja, kā pārtraukt žurku ieradumus,
vienkārši kontrolējot neirālo aktivitāti konkrētā viņu smadzeņu daļā.
Tiešām forša lieta.
Panākumi neirozinātnē ir noveduši pie dažiem tiešām
augsti gaidītiem atklājumiem un dažiem uzpūstiem, nepierādītiem apgalvojumiem.
Tādēļ es jums parādīšu, kā atšķirt
pāris klasiskus soļus, kas pilnībā nodod, patiesībā,
to, kas tiek saukts par neiroblēņām,
neiromāņiem vai, mans mīļākais, neiropekstiņiem.
Pirmais šāds nepierādītais apgalvojums ir smadzeņu skenēšanas izmantošana,
lai lasītu cilvēku domas vai emocijas.
Lūk, zinātnieku komandas publicēts pētījums,
publicēts kā viedoklis laikrakstā „The New York Times”.
Virsraksts? „Tu mīli savu iPhone. Burtiski.”
Tas drīz vien kļuva par visvairāk pārsūtīto rakstu viņu lapā.
Tātad, kā viņi to noskaidroja?
Viņi ievietoja 16 cilvēkus smadzeņu skenerī
un rādīja viņiem attēlus ar zvanošiem iPhone.
Skenēšanas rezultāti uzrādīja aktivitāti smadzeņu daļā,
sauktā par saliņu, kura, kā viņi apgalvo,
ir saistīta ar mīlestības un līdzjūtības jūtām.
Tādēļ viņi atļāvās secināt, ka aktivitātes ieraudzīšana saliņā
nozīmēja, ka šie indivīdi mīl savus iPhone.
Šādam pamatojumam ir tikai viena problēma,
proti, tas, ka saliņa dara daudz ko.
Protams, tā ir iesaistīta pozitīvajās emocijās
kā mīlestība un līdzjūtība,
tomēr tā piedalās arī kaudzē citu procesu,
piemēram, atmiņa, valoda, uzmanība,
pat dusmas, riebums un sāpes.
Tāpēc, balstoties uz šo pašu loģiku, es tikpat labi varētu secināt,
ka ienīsti savu iPhone.
Lieta ir tāda, ka, redzot aktivitāti saliņā,
jūs nevarat tā vienkārši ņemt un izvēlēties sev tīkamāko skaidrojumu
no šī saraksta, un tas tiešām ir garš saraksts.
Mani kolēģi Tals Jarkoni un Rass Poldraks
ir parādījuši, ka saliņa uzpeld gandrīz katrā trešajā
no visiem smadzeņu attēlu pētījumiem, kuri jebkad ir publicēti.
Tāpēc ir tiešām liela iespēja,
ka jūsu saliņa strādā arī tagad,
bet es sevi nemānīšu, domājot,
ka tas nozīmē, ka jūs mani mīlat.
Runājot par mīlestību un smadzenēm,
ir pētnieks, dažiem zināms kā dr. Mīlis,
kurš apgalvo, ka zinātnieki atraduši līmi,
kas satur kopā sabiedrību,
mīlestības un labklājības avotu.
Šoreiz tā nav siera sviestmaize.
Nē, tas ir hormons vārdā oksitocīns.
Gan jau esat par to dzirdējuši.
Dr. Mīlis pamato savus argumentus ar pētījumiem, kas parāda,
ka oksitocīna līmeņa pieaugums cilvēkā
palielina arī viņa uzticības, empātijas un sadarbības līmeni.
Tāpēc viņš sauc oksitocīnu par „morālo molekulu”.
Šie pētījumi ir zinātniski pamatoti,
un tie tika arī atkārtoti, bet tas nav viss stāsts.
Citi pētījumi ir pierādījuši, ka vairāk oksitocīna liek
pieaugt skaudībai. Tas palielina arī ļaunu prieku.
Oksitocīns var tendēt cilvēku būt labvēlīgam savai grupai,
bet sliktākam pret citām.
Dažos gadījumos oksitocīns var pat samazināt sadarbību.
Tādēļ, balstoties uz šo pētījumu, es varētu saukt oksitocīnu
par amorālo molekulu un saukt sevi par dr. Dīvainmīli.
(Smiekli)
Tātad, mēs esam redzējuši neiropekstiņus viscaur virsrakstos.
Mēs tos redzam lielveikalos, uz grāmatu vākiem.
Kā ir ar klīniku?
SPECT attēlošana ir smadzeņu skenēšanas tehnoloģija,
kas izmanto radioaktīvu attēlotāju,
lai sekotu asins plūšanai smadzenēs.
Samaksājot dažus tūkstošus dolāru,
dažas klīnikas Amerikā sniegs jums
vienu no šīem SPECT skenēšanām un izmantos attēlu
jūsu problēmu diagnostikā.
Šie attēli, kā klīnikas apgalvo, var palīdzēt
paredzēt Alcheimera slimību,
risināt svara vai atkarību problēmas,
pārvarēt strīdus laulībā,
un, protams, ārstēt dažādas garīgas slimības,
sākot no deprasijas līdz nervozitātei un ADHD.
Tas skan lieliski. Daudzi cilvēki piekrīt.
Dažas no šīm klīnikām piesaista desmitiem miljonus
dolāru gadā šajā biznesā.
Ir tikai viena problēma.
Neirozinātnē valda pilnīga vienprātība,
ka mēs pagaidām nevaram diagnosticēt garīgas slimības
ar smadzeņu skenēšanu vien.
Bet šīs klīnikas līdz šim
ir ārstējušas desmitiem tūkstošu pacientu,
arī daudzus bērnus,
un SPECT attēlošana iekļauj arī radiaoaktivitātes izmantošanu,
tā pakļaujot cilvēkus radiācijai, kas ir potenciāli bīstama.
Kā jau neirozinātniece, esmu vairāk aizrāvusies nekā citi,
par neirozinātnes potenciālu ārstēt garīgas slimības,
vai pat padarīt mūs labākus un gudrākus.
Ja kādu dienu mēs varēsim teikt, ka siers un šokolāde
palīdz labāk pieņemt lēmumus, es piedalos.
Bet mēs vēl neesam tik tālu.
Mēs vēl neesam smadzenēs atraduši „pērc” pogu,
mēs nevaram pateikt, vai kāds melo vai ir iemīlējies,
tikai skatoties uz viņu smadzeņu attēliem,
un mēs nevaram pārvērst grēciniekus svētajos ar hormoniem.
Varbūt kādu dienu mēs varēsim, bet līdz tam
jābūt uzmanīgiem, lai neļautu uzpūstiem apgalvojumiem
atņemt resursus un uzmanību no īstās zinātnes,
kas spēlē daudz ilgāku spēli.
Te iesaistāties jūs.
Ja kāds jums mēģina pārdot kaut ko ar smadzenēm uz tā,
neticiet viņiem uz vārda.
Uzdodiet sarežģītus jautājumus. Lūdziet pēc pierādījumiem.
Prasiet to stāsta daļu, kas nav pastāstīta.
Atbildes nedrīkst būt vienkāršas, jo smadzenes nav vienkāršas.
Bet tas tik un tā neattur mūs no mēģināšanas tās saprast.
Paldies. (Aplausi)
Marko Tempests: Šodien vēlētos jums parādīt
kaut ko, kas ir tāds kā eksperiments.
Šodien ir tā pirmizrāde.
Tas ir papildinātās realitātes demonstrējums.
Redzētais vizuālais materiāls nav iepriekš ierakstīts.
Viss notiek uz vietas
un ierīce reaģē uz mani reālajā laikā.
Es to uzskatu par sava veida burvju tehnoloģiju.
Tā kā turam īkšķus.
Un nenovērsiet acis no lielā ekrāna.
Papildinātā realitāte
ir reālās pasaules saplūšana
ar datora radītiem tēliem.
Tas šķiet kā ideāls starpnieks,
lai pētītu burvju mākslu
un vaicātu, kādēļ tehnoloģiju laikmetā
mēs saglabājam
šo burvīgo ziņkārību.
Burvju māksla ir apmāns,
taču tas ir apmāns, kam mēs ļaujamies.
Lai gūtu prieku no apmāna,
skatītājiem vispirms ir
jāatsakās no neticības.
Dzejnieks Semjuels Teilors Kolridžs bija pirmais,
kurš pirmais minēja šo uztverīgo prāta stāvokli.
Semjuels Teilors Kolridžs: Savos darbos es cenšos paust patiesības ārieni,
lai lasītājam no šīm blāvajām iztēles ēnām radītu
vēlmi atteikties no neticības,
kas, uz mirkli,
radītu dzejisko ticību.
MT: Šī ticība izdomātajam ir būtiska
jebkura veida teatrālajai pieredzei.
Bez tās
scenārijs ir vien vārdi.
Papildinātā realitāte
vienkārši ir jaunākā tehnoloģija.
Un roku veiklība
ir tikai māksliniecisks veiklības
demonstrējums.
Mums ļoti labi padodas atteikties no neticības.
Mēs to darām ik dienu,
lasot romānus,
skatoties televīziju
vai dodoties uz kino.
Mēs labprātīgi ieejam iedomātās pasaulēs,
kur gavilējam par saviem varoņiem
un raudam par nebijušiem draugiem.
Bez šīs spējas
nav arī burvestības.
Tas bija Žans Robērs-Udēns,
Francijas izcilākais iluzionists,
kurš pirmais atzina, ka burvju mākslinieka loma
ir būt arī stāstniekam.
Viņš teicis ko tādu, kas ir rakstīts arī uz manas studijas sienas.
Žans Roberts Udēns: Burvju mākslinieks nav žonglētājs.
Viņš ir aktieris, kas pieņēmis burvja lomu.
MT: Tas nozīmē, ka burvestība ir izrāde,
un katrs triks
ir stāsts.
Burvju triki
seko stāstījuma uzbūves arhetipiem.
Ir radīšanas un zaudējuma,
nāves un atdzimšanas pasakas
un šķēršļi, kas ir jāpārvar.
Daudzi no tiem ir ārkārtīgi dramatiski.
Burvju mākslinieki rotaļājas ar uguni un tēraudu,
izaicina ripzāģa dusmas,
uzdrošinās noķert lodi,
vai izbēgt no nāves briesmām.
Tomēr cilvēki nenāk, lai redzētu, kā burvju mākslinieks mirst,
viņi nāk, lai redzētu viņu dzīvojam.
Jo labākajiem stāstiem
vienmēr ir laimīgas beigas.
Burvju trikiem ir viens īpašs elements.
Tie ir stāsti ar pavērsienu.
Edvards de Bono iebilda,
ka mūsu smadzenes ir līdzību meklējošas mašīnas.
Viņš apgalvoja, ka burvju mākslinieki tīši izmanto
to, kā domā viņa publika.
Edvards de Bono: Burvju priekšnesumi gandrīz pilnībā
balstās uz mirkļa kļūdu.
Skatītājus mudina izdarīt pieņēmumus un sagaidīt ko konkrētu,
kas ir pilnīgi loģiski,
taču faktiski nesaskan
ar to, kas notiek viņu acu priekšā.
MT: Tādējādi
burvju triki ir kā joki.
Joki galu galā nonāk pie
jau sagaidāma iznākuma.
Taču šajā gadījumā mūsu iedomātais scenārijs pēkšņi kļūst
par kaut ko pilnīgi negaidītu,
mēs smejamies.
Tas pats notiek,
kad cilvēki skatās burvju trikus.
Beigas
ir pretrunā ar loģiku,
tās sniedz atklāsmi,
un publika pauž savu apbrīnu
ar smiekliem.
Tikt apmuļķotam ir jautri.
Viena no stāstu galvenajām īpašībām
ir, ka tie ir radīti, lai ar tiem dalītos.
Mēs jūtam pienākumu tos pastāstīt.
Kad ballītē es parādu kādu triku,
(Smiekli)
šis cilvēks tūlīt pat pasauks draugu
un lūgs man triku atkārtot.
Viņi vēlas dalīties pieredzē,
Tas manu arodu apgrūtina,
jo, ja es vēlos viņus atkal pārsteigt,
man ir jāstāsta stāsts, kas sākas tāpat,
taču beidzas citādāk,
triks ar pavērsienu
pavērsienā.
Tas man liek pasvīst.
Eksperti uzskata,
ka stāstu nozīme sniedzas pāri vien mūsu izklaidēšanai.
Mēs domājam par stāstījuma uzbūvi.
Mēs saistām notikumus ar sajūtām
un instinktīvi no tiem veidojam
secīgu stāstu, kas ir viegli saprotams.
Tas ir vienreizīgs cilvēku sasniegums.
Mēs vsi vēlamies dalīties ar stāstiem,
vienalga, vai tas ir ballītē redzēts triks,
smaga diena birojā,
vai brīvdienās redzēts skaistais saulriets.
Mūsdienās, pateicoties tehnoloģijām,
mēs varam dalīties ar šiem stāstiem vairāk kā jebkad,
caur e-pastu, Facebook
emuāriem, tvītiem,
TED.com.
Sociālo tīklu rīki
ir kā digitāli ugunskuri,
ap kuriem pulcējas publika,
lai klausītos mūsu stāstu.
Mēs pārvēršam faktus salīdzinājumos un metaforās,
un pat fantāzijās.
Mēs pieveram acis uz savu dzīvju nepilnībām,
lai tās šķistu pilnīgākas.
Mūsu stāsti padara mūs par cilvēkiem, kas mēs esam,
un dažreiz pat par cilvēkiem, kas vēlamies būt.
Tie sniedz mums identitāti
un piederības sajūtu.
Un ja stāsts ir patiešām labs,
tas var pat likt mums pasmaidīt.
Paldies.
(Aplausi)
Paldies.
(Aplausi)
Šodien es runāšu
par negaidītiem atklājumiem.
Es strādāju saules enerģijas 
tehnoloģiju nozarē.
Mans nelielais jaunuzņēmums
meklē veidus, kā nekaitīgi
izmantot apkārtējo vidi,
pievēršot uzmanību ...
... pievēršot uzmanību arī pūļa spēkam.
Tāds īss video
par to, ar ko nodarbojamies.
Hm! Uzgaidiet.
Paies kāds brīdis, kamēr ielādēsies.
(Smiekli)
Mēs, mēs varam vienkārši izlaist,
izlaidīšu video un runāšu tālāk...
(Smiekli)
Nē.
(Smiekli)
(Smiekli)
(Mūzika)
Tas nav...
(Smiekli)
Labi.
(Smiekli)
Saules enerģijas tehnoloģija ir...
Ā, mans laiks jau pagājis?
Labi. Liels paldies.
(Aplausi)
„Ko es ne...”
Es nedejošu pie tavām kara bungām.
Es nedošu savu dvēseli, 
nedz savus pīšļus, tavām kara bungām.
Es nedejošu šajā ritmā.
Es pazīstu šo ritmu.
Tas ir nedzīvs.
Es personīgi pazinu ādu, pa kuru tu sit.
Reiz tā bija dzīva,
medīta, nolaupīta,
izstiepta.
Es nedejošu tavā piebungotajā kaujā.
Es nelekšu, negriezīšos un nelūzīšu tavā priekšā.
Es neienīdīšu tavā vietā,
pat neienīdīšu tevi.
Es nenogalināšu tavā labā.
Jo īpaši, es nemiršu tavā vietā.
Es nesērošu par mirušajiem ne ar slepkavību, nedz pašnāvību.
Es nebūšu tavā pusē un nedejošu ar bumbām,
jo dejo pārējie.
Ikviens var kļūdīties.
Dzīve ir tiesības, nevis grieznums vai pieradums.
Es neaizmirsīšu, no kurienes nāku.
Es radīšu pati savas bungas.
Pulcēšu savus mīļotos,
kas pie mūsu dziesmām dejos.
Mūsu dūkoņa būs rīboņa.
Mani neviens neizmantos.
Es nedošu savu vārdu vai ritmu tavam ritmam.
Es dejošu un pretošos, dejošu un turēšos, un dejošu.
Šie sirdspuksti ir skaļāki par nāvi.
Tavas kara bungas nav skaļākas
kā šī elpa. Hā.
Kā iet, TED ļaudis? Es vēlos jūs dzirdēt.
(Aplausi)
Bariņš pacifistu.
Apjukuši topošie pacifisti.
Es saprotu.
Pēdējā laikā es bieži esmu kļūdījusies.
Tiešām bieži.
Tāpēc es nevarēju izdomāt,
ko šodien lasīt.
Es saku, ka esmu gatavojusies.
Ar to es domāju sagatavojusi savu apģērbu.
(Smiekli)
sagatavojusi iespējas,
centusies saprast, kam es palieku aizmugurē
un kam eju pa priekšu.
To dara dzeja.
Tā tevi sagatavo. Tā padara tevi mērķtiecīgu.
Es lasīšu dzejoli,
kurš tika izvēlēts tik tikko.
Taču man vajadzēs, lai jūs
vienkārši sēdētu desmit minūtes
un turētu sievieti, kuras šeit nav.
Turiet viņu
kopā ar sevi.
Jums nevajag teikt viņas vārdu skaļi, 
varat vienkārši viņu turēt.
Vai jūs viņu turat?
Dzejolis saucas „Salauzt to, kas saistīts.”
Visa svētā vēsture aizliegta.
Neuzrakstītās grāmatas pareģoja nākotni, parādīja pagātni.
Taču mana galva atraisās
ap to, kas šķiet bez robežām,
vīrieša radošā vardarbība.
Kā dēls tas būs?
Kurš bērns izgaisīs nākamajā dienā?
Mūsu zēnu nāves stimulē.
Mēs lolojam līķus.
Mēs sērojam par sievietēm, sarežģīti.
Kuces ik dienu tiek sistas.
Gūta peļņa, neklausīti pravieši.
Karš un zobi, kā skābuma saēsta bērnība.
Visas krāsas mainās, neviens nav pastāvīgs.
Nemeklē aiz manis ēnu. Es nesu to sevī.
Es dzīvoju pēc tumsas un gaismas cikliem.
Ritms ir puse no klusuma.
Nu es redzu, es nebiju viena vai kāda cita.
Slimība, veselība, maiga vardarbība.
Nekad neesmu bijusi šķīsta.
Pirms šīs dzīves es biju vētra,
akla, tumsīga, joprojām esmu.
Cilvēks sevi pārvērtis par aklu, ļaunu.
Nekad nebijusi šķīsta.
Meitene sabojāta pirms nobriedusi.
Valoda nevar mani mācīt.
Es gūstu pieredzi ar gadiem.
Viss ir visur.
Sieviete zaudē 15, varbūt 20 ģimenes locekļus.
Cita sešus.
Vēl cita zaudē galvu.
Cita meklē oļus, cita pārtiek no atkritumiem.
Viena iešauj sev sejā, viena nošauj vīru.
Viena sevi pakar.
Cita dzemdē bērnu.
Cita rada jaunas robežas.
Cita vairs netic, ka mīlestība kādreiz to uzmeklēs.
Kādu tiešām neatrada.
Kur lai dodas atraidītās sirdis?
Salauztas, aizvainotas,
novietotas svešumā, nevēlas tikt pamestas.
Saskārusies ar vientulību.
Mēs sērojam par ikkatru
vai esam vienaldzīgi pret visu.
Mans mugurkauls izliecas spirālē.
Bezdibenis sagūsta vai bēg no cilvēkiem.
Ķekarbumbas atstātas pagātnē.
Atklātas mīnas.
Gruzdošas skumjas.
Novākta piesārņotā tabaka.
Novāktas bumbas.
Novākti bērnu zobi.
Novāktas palmas, dūmi.
Novākti liecinieki, dūmi.
Atrisinājums, dūmi.
Glābiņš, dūmi.
Atpestījums, dūmi.
Elpo.
Nebīsties
tā, kas reiz jau sprādzis.
Ja jābaidās,
tad no nesprāgušā.
Paldies.
(Aplausi)
Kad es biju 14 gadus vecs,
man bija zems pašvērtējums.
Es jutos tā, it kā man nekas nepadotos.
Kādu dienu es nopirko jo-jo.
Kad es izmēģināju savu pirmo triku, tas izskatījās šādi.
Es pat nespēju izpildīt vienkāršāko triku,
bet tas man bija ļoti dabiski,
jo es nebiju veikls, un man riebās visi sporta veidi.
Taču pēc nedēļas ilgas vingrināšanās
mani sviedieni kļuva apmēram šādi.
Nedaudz labāki.
Man šķita, ka jo-jo būs kaut kas, kas man pirmo reizi
mūžā padotos
Es atradu savu kaislību.
Es visu laiku pavadīju vingrinoties.
Savas prasmes uzlabošana līdz nākamajam līmenim
man dienā prasīja daudzas jo daudzas stundas.
Tad, četrus gadus vēlāk, kad es biju 18 gadus vecs,
es stāvēju uz Pasaules jo-jo sacensību skatuves.
Un es uzvarēju
Es bij tik laimīgs. „Jā, es to paveicu! Es kļuvu par varoni.
Es dabūšu daudz sponsoru, daudz naudas,
kaudzi interviju un būšu televīzijā!” es nodomāju. (Smiekli)
Taču atgriežoties Japānā
manā dzīvē nemainījās pilnīgi nekas.
Es atskārtu, ka sabiedrība nenovērtēja manu kaislību.
Tā nu es devos atpakaļ uz koledžu
un kļuvu par tipisku japāņu strādnieku,
strādājot kā sistēmu inženieris.
Es jutu, ka mana kaislība, mana sirds un dvēsele bija pametusi manu ķermeni.
Es vairs nejutos dzīvs.
Tā nu es sāku domāt par to, ko man vajadzētu darīt
un sapratu, ka es vēlējos uzlabot savu sniegumu
un uz skatuves parādīt to, cik iespaidīgs var būt jo-jo,
lai mainītu publikas priekšstatu par jo-jo.
Tā nu es aizgāju no uzņēmuma
un sāku profesionāla mākslinieka karjeru.
Es sāku apgūt klasisko baletu, džeza deju,
akrobātiku un vēl citas lietas,
lai uzlabotu savus priekšnesumus.
Šo centienu un daudzu palīdzības dēļ
tas notika.
Es atkal uzvarēju Pasaules jo-jo sacensībās,
šoreiz mākslinieciskā priekšnesuma kategorijā.
Es sekmīgi piedalījos „Cirque du Soleil” atlasē.
Šodien es stāvu uz TED skatuves
ar jo-jo jūsu priekšā.
(Aplausi)
No jo-jo es iemācījos to,
ka, ja es ar milzīgu kaislību ieguldu gana daudz darba,
nekas nav neiespējams.
Vai jūs man ļautu ar savu priekšnesumu
dalīties ar jums savā kaislībā?
(Aplausi)
(Ūdens skaņas)
(Mūzika)
(Aplausi)
(Mūzika)
(Mūzika) (Aplausi)
(Aplausi)
(Mūzika) (Aplausi)
(Aplausi)
(Mūzika)
(Aplausi)
Šodien es jums atklāšu
trīs zīmīga dizaina piemērus,
un ir pilnīgi pašsaprotami,
ka tas būtu jādara tieši man,
jo man ir bakalaura grāds literatūrā.
(Smiekli)
Taču es esmu arī slavena
necila TV personība
un kaismīgs „Design Within Reach”
katalogu kolekcionārs,
tā kā man ir diezgan laba sajēga
par visu ar to saistīto.
Es esmu pārliecināts,
ka atpazīstat šo objektu;
daudzi no jums to iespējams redzēja,
nolaižoties savos privātajos cepelīnos
Losanželosas Starptautiskajā lidostā
pēdējo pāris dienu laikā.
Tā ir pazīstama kā „Theme Building”;
tāds ir tās nosaukums, kura nozīme
joprojām ir ļoti miglaina.
Tas, iespējams, ir
spilgtākais Losanželosā esošais piemērs
aizvēsturiskai ārpuszemes arhitektūrai.
To atraka 1961. gadā,
kad tika celta lidosta,
lai arī zinātnieki uzskata, ka
tas datējams ar 2000. gadu
pirms mūsu ēras,
kad to antīkie kosmonauti,
kas bija šīs planētas pirmie kolonizatori,
izmantoja kā rosīgu
starpdimensiju kosmodromu
un atpestīja mūsu sugu
no mežonīguma, dāvājot mums
rakstu valodu
un tehnoloģijas, kā arī
rotējošos restorānus.
Valda uzskats, ka tas ir
aizvietojis senākus kosmodromus,
kas, protams, atradās Stounhendžā,
un ir bijis
vērā ņemams uzlabojums,
pateicoties askētiskam dizainam,
apkārt nemitīgi klimstošu druīdu trūkumam,
un, acīmredzami labākai
piekļuvei stāvlaukumam.
Kad to atklāja,
sākās jauna
plūdlīniju, arhaiski futūristiska dizaina ēra,
saukta — "Googie",
kas kļuva par sinonīmu
reaktīvajam laikmetam, lai gan saistības te nav.
Turklāt, antīkie kosmonauti, kas to izmantoja,
ne cik bieži ar reaktīvajām lidmašīnām neceļoja,
dodot priekšroku ceļošanai ar spalvām klātu pūķi,
ko darbināja kristāla galvaskausi.
(Aplausi)
(Mūzika)
Ak jā, galds.
Mēs lietojam tos katru dienu.
Un uz tā
ir „Juicy Salif”.
Šo ir veidojis Filips Starks,
kas, manuprāt, šobrīd ir šajā auditorijā.
Jūs varat atpazīt Starka dizainu
pēc tā precizitātes, rotaļīguma,
inovatīvuma un
neizbēgamas vardarbības gaidām.
(Smiekli)
Šis ir dizains, kas izaicina jūsu intuīciju,
tas nav tas, par ko jūs iedomājaties, pirmo reizi to ieraugot.
Tā nav dakša, kura veidota,
lai ar vienu reizi paķertu trīs uzkodas,
kas tepat priekštelpā būtu visai noderīgi,
es teiktu.
Un par spīti acīmredzamai
antīko kosmonautu ietekmei,
tās kosmosa laikmetīgumam un trejkājībai,
tas nav kaut kas tāds,
kas veidots, lai to piestiprinātu jūsu smadzenēm
un izsūktu jūsu domas.
Patiesībā tā ir citronspiede,
un kad es to pasaku,
jūs nekad vairs tajā nesaskatāt neko citu.
Tas arī nav piemineklis dizainam,
tas ir piemineklis dizaina pielietojamībai.
Jūs varat to paņemt sev līdzi uz mājām,
pretēji „Theme Building”,
kas paliks, kur tā ir, uz visiem laikiem.
Šo jūs varat atļauties
un novietot to savās mājās,
un, kā tāds, tas var stāvēt
uz jūsu virtuves letes,
tas neielīdīs atvilktnēs;
ticiet man, es par to sūri pārliecinājos,
un padarīs jūsu virtuves leti par
pieminekli dizainam.
Vēl kāda lieta par to,
ja jums tāds ir mājās,
es atklāšu jums kādu, iespējams, iepriekš nezināmu funkciju:
jums aizmiegot,
tas atdzīvojas
un vazājas apkārt pa māju,
pārskata jūsu vēstules
un vēro jūs guļam.
(Aplausi)
Labi, kas šis ir par objektu?
Nav ne jausmas. Es nezinu, kas tā ir par lietu.
Tā izskatās briesmīgi. Vai tā ir maza plītiņa?
Es nesaprotu.
Vai kāds zina? Čī?
Tas ir... iPhone. iPhone.
Ak jā, tik tiešām, es atceros tos;
Vecajos labajos laikos
visas manas vannas istabas flīzes bija aizvietotas ar šiem.
Nē, man ir iPhone. Protams, ka man ir.
Lūk, mans mīlētais iPhone.
Es daru tik daudz lietu ar šo ierīcīti.
Man patīk tajā lasīt grāmatas.
Pat vairāk, man patīk pirkt ar to grāmatas,
par kuru neizlasīšanu man vairs nav vainas sajūtas,
jo tās šeit nonāk un es vairs tajās nekad neieskatos,
un tas ir lieliski.
Es to lietoju diendienā, lai
izmērītu vērša svaru,
piemēram.
Ik pa laikam,
es atzīstu, ka es ar to
šad un tad veicu telefonzvanu.
Taču es par to visu laiku aizmirstu.
Šis ir dizains,
par kuru, vienreiz ieraugot,
jūs aizmirstat.
Ir viegli aizmirst elpu aizraujošo sajūtu,
kas piedzīvota 2007. gadā, kad pirmoreiz
pieskārāties šai lietai, jo tā kļuva
tik ātri visaptveroša,
un tik zibenīgi
mēs apguvām šīs kustības
un padarījām to par mūsu dzīves papildinājumu.
Pretēji „Theme Building”,
šī nav citplanētiešu tehnoloģija.
Es drīzāk teiktu,
ka tika paņemta tehnoloģija,
kura, pretēji cilvēkiem šajā telpā,
daudziem citiem cilvēkiem pasaulē
joprojām šķiet diezgan sveša,
un tūlītēji to lika sajust kā
pazīstamu un intīmu.
Un pretēji citronspiedei,
tas nedraud
piestiprināties jūsu smadzenēm,
tā vietā tas vienkārši
piestiprinās jūsu smadzenēm.
(Smiekli)
Jūs pat nepamanāt, ka tas ir noticis.
Tā kā, lūdzu. Mani sauc Džons Hodžmens.
Es tikko izskaidroju dizainu.
Liels paldies.
(Aplausi)
Pēdējos 13 gados,
trīs, padsmit, 13 gadus,
es esmu bijis dalībnieks īpašā komandā InSightec Izraēlā
un partneriem visā pasaulē,
kas noveduši šo ideju, šo koncepciju,
neinvazīvo ķirurģiju,
no pētījumu laboratorijas līdz klīniskai lietošanai.
Par to es arī jums pastāstīšu.
13 gadi,
daži no jums var saprast šo skaitli.
Man šodien, šajā datumā,
tā ir kā otrā „bar mitzvah” pieredze.
(Smiekli)
Šis sapnis
tiešām ir kļuvis iespējams
ar divu zināmu tehnoloģiju
saplūšanu.
Viena ir fokusēta ultraskaņa,
un otra ir
redzamā magnētiskās rezonanses skenēšana.
VIspirms parunāsim par fokusēto ultraskaņu.
Es savā rokā turu
audu atdarinošu modeli.
Tas ir veidots no silikona.
Tas ir caurspīdīgs, veidots tieši jums.
Jūs redzat, tas ir vesels,
pilnīgi caurspīdīgs.
Nu es jūs aizvedīšu uz akustisko laboratoriju.
Jūs redzat modeli akvārijā.
Lūk, uzstādne, ko izveidoju fizikas laboratorijā.
Labajā pusē
redzams ultraskaņas signāla devējs.
Ultraskaņas signāla devējs
pamatā izstaro ultraskaņas staru kūli,
kas fokusējas modeļa iekšienē.
Labi, jums dzirdot klikšķi,
sāk izstaroties enerģija,
un jūs redzat nelielu bojājumu
modeļa iekšienē.
Viss tam apkārt
ir vesels un neskarts.
Tas ir tikai bojājums, kas izveidojies iekšpusē.
Iedomājieties, ka tas notiek jūsu smadzenēs.
Mums nepieciešams sasniegt mērķi smadzeņu iekšienē.
Mēs to varam izdarīt, neskarot nekādus audus.
Šī, manuprāt, ir
pirmā īstā hipokrātiskā ķirurģiskā sistēma.
(Smiekli)
Labi, nedaudz parunāsim par ultraskaņu,
par ultraskaņas spēku.
Jūs zināt par attēlveidošanu, ja, ultraskaņas attēlveidošanu.
Un jūs arī zināt par litotripsiju —
nierakmeņu sadalīšanu.
Taču ultraskaņa var tikt izveidota
kā kaut kas pa vidam,
jo tas ir mehānisks spēks.
Pamatā, tas ir spēks, kas iedarbojas uz
šķērsotajiem audiem.
Jūs varat mainīt tā stiprumu, svārstību biežumu,
ilgumu, ultraskaņas stara formu,
lai izveidotu jebko,
sākot no gaisa plūsmiņas un beidzot ar āmuru.
Es jums parādīšu
vairākus pielietojumus medicīnas jomā,
ko var veikt tikai
ar fokusēšanas palīdzību,
ar fiziskas fokusēšanas palīdzību.
Šī ideja,
ka fokusētu ultraskaņu var izmantot smadzeņu bojājumu ārstēšanai,
nepavisam nav jauna.
Kad es piedzimu, par to jau bija iedomājušies
tādi nozares celmlauži kā brāļi Freji
un Larss Leksels,
kurš īstenībā ir pazīstams
kā gamma naža izgudrotājs.
Taču jūs varbūt nezināt,
ka viņš piecdesmitajos gados ar fokusētas ultraskaņas
palīdzību
centās veikt smadzeņu lobotomijas.
Viņam tas neizdevās,
tāpēc tad viņš izgudroja gamma nazi.
Tas liek aizdomāties, kādēļ
šiem celmlaužiem tas neizdevās.
Bija kas būtisks,
kas viņiem pietrūka.
Viņiem trūka redzējums.
Tas nebija pirms magnētiskās rezonanses izgudrošanas,
un patiešām, magnētiskās rezonanses apvienošana
ar fokusētu ultraskaņu,
lai mēs varētu saņemt gan anatomiskās,
gan fizioloģiskās atsauksmes,
lai varētu veikt pilnīgi neinvazīvu, slēgtā cikla
ķirurģisku procedūru.
Šādi tas izskatās,
nākotnes operāciju zāle mūsdienās.
Lūk, magnētiskās rezonanses komplekts ar fokusētu ultraskaņas sistēmu.
Es jums minēšu dažus piemērus.
Pirmais ir smadzenēs.
Viens no neiroloģiskajiem stāvokļiem,
kas var tikt ārstēts ar fokusētu ultraskaņu,
ir kustību traucējumi,
piemēram, Parkinsona slimība vai esenciālā trīce.
Šiem stāvokļiem, piemēram,
esenciālajai trīcei ir raksturīga
ir nespēja
dzert vai ēst pārslas vai zupu,
neizlejot visu sev virsū,
vai salasāmi rakstīt, lai cilvēki varētu to saprast,
un būt patiešām neatkarīgam savā dzīvē
bez citu palīdzības.
Es vēlētos, lai jūs iepazīstaties ar Džonu.
Džons ir pensionēts vēstures profesors
no Virdžīnijas.
Viņš daudzus gadus cieta no esenciālās trīces.
Zāles viņam vairs nepalīdzēja.
Daudzi no šiem pacientiem atteicās no ķirurģijas,
jo negribēja, lai grieztu viņu smadzenes.
Un pirms apmēram četriem vai pieciem mēnešiem
viņš izmēģināja eksperimentālu procedūru.
Tā ir apstiprināta FDAIDE
Virdžīnijas universitātē
Šarlotsvillā,
izmantojot fokusētu ultraskaņu
lāpstiņai, punktam viņa talāmā.
Lūk, viņa rokraksts.
„20. jūnijā,” ja varat to salasīt,
„2011. gadā.”
Lūk, viņa rokraksts
rītā pirms procedūras,
pirms viņš devās uz magnētisko rezonansi.
Nu es jūs izvedīšu cauri
tam, kā izskatās parasta procedūra,
kā izskatās neinvazīva ķirurģija.
Mēs novietojam pacientu uz magnētiskās rezonanses galda.
Mēs pievienojam signāldevēju, šajā gadījumā smadzenēm,
taču ja pievienotu pie cita orgāna,
pacientam tiktu pievienots cits signāla devējs.
Tad ārsts
veiks parasto magnētiskās rezonanses skenēšanu.
Un kāds ir tās mērķis?
Man šeit nav rādāmā kociņa,
taču jūs redzat zaļo taisnstūri vai trapeci?
Tā ir ārstniecības pamatideja.
Tā ir drošības robeža
ap mērķi.
Tas ir mērķis talāmā.
Kad ir iegūti šie attēli
un ārsts ir noteicis
visus nepieciešamās drošības robežas utt.,
viņš pamatā izvēlas punktu,
jūs redzat apaļo punktu vidū, kur atrodas kursors,
un viņš nospiež šo zilo pogu ar uzrakstu „sonicēt”.
Mēs saucam šo procesu par enerģijas ievadīšanu,
mēs to saucam par sonikāciju.
Vienīgais darbs, ko ar rokām veic ārsts,
ir peles kustināšana.
Tā ir vienīgā ierīce, kas viņam nepieciešama šajā ārstēšanas veidā.
Tātad, viņš nospiež „sonicēt,” un, lūk, kas notiek.
Jūs redzat signāla devēju, tas ir gaiši zilais.
Starp galvaskausu un signāla devēju ir ūdens.
Un tas veic enerģijas pārnesi.
Tas paaugstina temperatūru.
Vispirms mums ir jāpārliecinās,
ka esam pareizajā vietā.
Pirmajā sonikācijā
ir zemāka enerģija.
Tā nenodara nekādu kaitējumu,
taču tā par pāris grādiem
paaugstina temperatūru.
Viena no unikālajām spējām,
ko mēs saistam ar magnētisko rezonansi,
ir spēja neinvazīvi noteikt temperatūru.
Tā tiešām ir unikāla magnētiskās rezonanses iespēja.
Tā netiek izmantota
parastajā diagnostiskajā skenēšanā.
Taču šajā gadījumā mēs varam
reāllaikā iegūt gan anatomisko skenējumu, gan temperatūras kartes.
Jūs šos punktus varat redzēt tur, grafikā.
Temperatūra pagaidām tika paaugstināta
līdz 43 Celsija grādiem.
Tas nerada nekādu bojājumu.
Taču lieta tāda, ka mēs esam tieši mērķī.
Kad ārsts pārliecinās,
ka fokusa punkts ir mērķī, ko viņš ir izvēlējies,
mēs tālāk veicam
pilnas enerģijas ablāciju,
kā jūs šeit redzat.
Jūs redzat, ka temperatūra paaugstinās
līdz apmēram 55 līdz 60 Celsija grādiem.
Ja jūs to darāt ilgāk par sekundi,
tas ir pietiekami, lai tikpat kā iznīcinātu
šūnu olbaltumvielas.
Lūk, gala iznākums no pacienta skatu punkta,
tajā pašā dienā pēc ārstniecības.
Tas ir tūlītējs atvieglojums.
(Aplausi)
Paldies.
Džons ir viens no dučiem
ļoti varonīgu, drosmīgu cilvēku,
kas kā brīvprātīgie piedalījās šajā pētījumā.
Jums jāsaprot,
kas noris šo cilvēku prātā,
kad viņi vēlas uzņemties risku.
Šis ir Džona citāts, kad viņš to uzrakstīja.
Viņš teica: „Brīnumaini.”
Viņa sieva teica: „Šis ir laimīgākais brīdis manā dzīvē.”
Un jūs brīnāties, kādēļ.
Viena no ziņām, ko es jums vēlos nodot,
ir, kā ir ar dzīves kvalitātes aizsardzību?
Šie cilvēki zaudē savu neatkarību.
Viņi ir atkarīgi no citiem.
Un nu Džons ir pilnīgi neatkarīgs.
Viņš ir atgriezies parastajā ikdienas dzīvē.
Viņš spēlē arī golfu,
kā jūs to darāt Virdžīnijā,
kad esat pensijā.
Labi, lūk, jūs varat redzēt punktu.
Tas ir apmēram 3 milimetrus smadzeņu iekšienē.
Ārpusē nav nekādu bojājumu.
Viņš necieš no neirodeficīta.
Nav vajadzīga nekāda atveseļošanās, nekas.
Viņš ir atgriezies parastajā dzīvē.
Nu pievērsīsimies
daudz sāpīgākai tēmai.
Sāpes ir kaut kas,
kas jūsu dzīvi var padarīt nožēlojamu.
Cilvēki cieš no visu veidu sāpēm,
kā neiropātiskas sāpes, muguras lejasdaļas sāpes
un vēža sāpes no kaulu metastāzēm,
kad metastāzes sāk izplatīties jūsu kaulos,
dažreiz tas ir ļoti sāpīgi.
Visi mani iepriekš rādītie
cilvēki jau ir tikuši
sekmīgi izārstēti
ar fokusētu ultraskaņu,
ļoti ātri atvieglojot viņu sāpes.
Es vēlētos jums pastāstīt
par Pīdžeju.
Viņš ir 78 gadus vecs lauksaimnieks,
kurš cieta no. Kā lai es to labāk pasaku?
Tās sauc par sāpēm dibenā.
Viņam bija metastāzes labajā dibena vaigā,
un viņš nevarēja apsēsties
pat ja bija lietojis zāles.
Viņam bija jāatsakās no visiem saimniecības darbiem.
Viņš tika ārstēts ar apstarošanas terapiju,
mūsdienīgāko apstarošanas terapiju,
taču tas nepalīdzēja.
Daudzi līdzīgi pacienti priekšroku deva apstarošanas terapijai.
Viņš kā brīvprātīgais pieteicās
galvenajā pētījumā,
kuru mēs veicām visā pasaulē,
arī ASV.
Īstenībā viņu atveda sieva.
Viņi brauca apmēram 3 stundas
no savas saimniecības uz slimnīcu.
Viņam bija jāsēž uz spilvena,
pavisam nekustīgi,
jo tas bija ļoti sāpīgi.
Viņš saņēma ārstēšanu,
un atpakaļceļā
viņš mašīnu jau vadīja pats.
Tas ir tūlītējs atvieglojums.
Jums jāsaprot,
ko izjūt šie cilvēki,
un ko piedzīvo viņu ģimene,
kad tas notiek.
Viņš atkal atgriezās
savā ikdienas darbā saimniecībā.
Viņš brauc ar savu traktoru.
Viņš regulāri jāj ar savu zirgu uz kalnu namiņu.
Un viņš ir ļoti laimīgs.
Jūs man varētu vaicāt,
kā ir ar cīņu, ar cīņu pret vēzi?
Parādiet mums kādu primāro vēzi.
Ko tur var darīt?
Man ir labas un sliktas ziņas.
Labās ziņas: darīt var daudz ko.
Tas ir ticis pierādīts ārpus ASV.
To darīt ASV
ir ļoti sāpīgi.
Es neredzu, izņemot šo nāciju,
ka to uztver kā kādu kopēju vēlmi
vai kaut ko, ko uztver kā nacionālu mērķi, lai tas piepildītos,
tas nepiepildīsies.
Un tas nav tikai noteikumu dēļ;
tas ir nepieciešamo līdzekļu daudzuma dēļ
mūsdienu uz pierādījumiem balstītajā medicīnā
un izmēģinājumu daudzuma dēļ un tā tālāk,
lai tas piepildītos.
Pirmie divi attēli
ir krūts vēzis un prostatas vēzis.
Tie bija pirmie, ko ārstēja ar fokusētas ultraskaņas palīdzību.
Krūts vēža ārstēšanā ir labāki rezultāti, nekā tie būtu ķirurģijā.
Taču man ir ziņa klātesošajiem vīriešiem.
Vakar mēs dzirdējām šeit Julenu
runājam par blakusparādību iezīmēm
prostatas vēža gadījumā.
Nu ar magnētiskās rezonanses
fokusētās ultraskaņas palīdzību ir vienreizēja iespēja,
jo mēs patiesībā varam domāt par
prostatas lampektomiju,
ārstēt tikai galveno bojājumu
un nenoņemt visu dziedzeri,
un tādā veidā izvairīties no visām problēmām
ar potenci un urīna nesaturēšanu.
Vēderā ir arī citi vēža audzēji,
kas ir diezgan nāvējoši, ļoti nāvējoši īstenībā,
aizkuņģa dziedzerī, aknās, nierēs.
Pārbaudījums ar
elpojošu un nomodā esošu pacientu,
visos mūsu ārstniecības veidos
pacients ir nomodā un pie samaņas
un sarunājas ar ārstu,
ir, ka jums ir magnētiskajai rezonansei jāiemāca daži knifi,
kā to paveikt reāllaikā.
Tas prasīs kādu laiku.
Tas prasīs divus gadus.
Taču nu man ir ziņa dāmām.
Tā ir, ka 2004. gadā
PZA apstiprināja magnētiskās rezonanses orientētu fokusēto ultraskaņu
dzemdes simptomātisko audzēju ārstēšanai.
Sievietes cieš no šīs slimības.
Visi šie audzēji
mēnešreižu laikā pamatīgi asiņo,
rada spiedienu uz vēderu, muguras sāpes,
biežu urinēšanu.
Reizēm pat sievietes šo audzēju dēļ nevar ieņemt bērnu un
palikt stāvoklī.
Šī ir Frensisa.
Viņai diagnosticēja greipfrūta izmēra audzēju.
Tas ir liels audzējs.
Viņai tika piedāvāts veikt dzemdes izņemšanu,
taču tas ir neiedomājams piedāvājums
kādam, kas nākotnē vēlas bērnus.
Viņa 2008. gadā izvēlējās piedalīties fokusētās ultraskaņas
procedūrā.
2010. gadā viņa pirmo reizi kļuva par māti veselīgam bērniņam.
Tika radīta jauna dzīvība.
(Aplausi)
Nobeigumā
es jūs vēlētos atstāt ar četriem vēstījumiem.
Pirmkārt, padomājiet par ciešanām,
kas tikušas aiztaupītas
pacientiem, kuriem veic neinvazīvo ķirurģiju,
kā arī par ekonomisko un emocionālo slogu,
kas nav bijis jāizcieš viņu ģimenēm un līdzcilvēkiem
un sabiedrībai kopumā,
droši vien arī viņu ārstiem, starp citu.
Vēl kāda lieta, par kuru jums vajadzētu padomāt,
ir jauna veida attiecības
starp ārstu un pacientiem,
jums uz operāciju galda atrodoties pacientam,
kurš ir nomodā un var pat sekot līdzi ārstēšanai.
Visos mūsu ārstēšanas veidos
pacients tur roku uz sonikācijas apturēšanas pogas.
Viņš var pārtraukt operāciju jebkurā brīdī.
Ar šo piezīmi
es vēlos jums pateikties par uzklausīšanu.
(Aplausi)
Es uzaugu
mazītiņā Kanādas ciematā
un man ir nediagnosticēta
disleksija.
Man skolā gāja grūti.
Mana mamma man stāstīja,
ka es biju tas mūsu ciemata mazais,
kas visu ceļu līdz skolai raud.
Es aizmuku.
Es devos projām, kad man palika 25 un aizbraucu uz Bali.
Un tur es satiku savu brīnišķīgo sievu, Sintiju,
un kopā vairāk kā 20 gados,
mēs izveidojām apbrīnojamu juvelierizstrādājumu biznesu.
Tā bija īsta pasaka un tad mēs aizgājām pensijā.
Un tad viņa mani aizveda noskatīties filmu,
ko es nemaz negribēju redzēt.
Tā sagandēja manu dzīvi --
(Smiekli)
"Neērtā patiesība" un Gora kungs.
Man ir četri bērni,
un pat ja tikai daļa no tā, ko viņš saka, ir taisnība,
viņiem nebūs tāda dzīve kā man.
Un tajā mirklī es nolēmu,
ka visu atlikušo mūžu es veltīšu
darot visu iespējamo,
lai uzlabotu viņu izredzes.
Lūk mūsu zemeslode
un mēs dzīvojam šeit - Bali.
Tā ir pavisam maza saliņa --
100 km plata, 150 km gara.
Tajā valda neskarta Hinduisma kultūra.
Mēs ar Sintiju tur dzīvojām.
Mēs tur bijām nodzīvojuši brīnišķīgu dzīvi,
un nolēmām izdarīt kaut ko neparastu.
Mēs nolēmām dot pretī
tieši tur kur saņēmām.
Un te tā ir: to sauc par Zaļo skolu.
Es zinu, tā neizskatās pēc skolas,
taču tādu mēs nolēmām radīt,
un tā ir ārkārtīgi,
ārkārtīgi zaļa.
Klases telpām nav sienu.
Skolotājs raksta uz bambusa tāfeles.
Soli nav kvadrātaini.
Zaļajā skolā bērni smaida --
neparasta parādība skolā, sevišķi man.
Un mēs praktizējam holismu.
Un manuprāt -
ja šī mazā meitene
beigs skolu kā vesels cilvēks,
ļoti iespējams, ka
viņa pieprasīs veselu pasauli --
visu pasauli --
uz kuras dzīvot.
Mūsu bērni 181 dienu
iet mācīties kastēs.
Tie, kas būvēja manu skolu,
būvēja arī cietumu un trako namu,
izmantojot tos pašus materiālus.
Vai tad šis kungs,
ja tam būtu sniegta holistiska izglītība,
tur sēdētu?
Vai viņa dzīvē būtu bijis vairāk iespēju?
Klases telpās ir dabīgais apgaismojums.
Tās ir skaistas. Tās ir no bambusa.
Tajās var just vēja pūsmas.
Bet, kad ar dabisko vēju nav pietiekami,
bērni liek lietā burbuļus.
Taču tie nav tādi burbuļi, kādus jūs pazīstat.
Šie burbuļi ir no dabīgas kokvilnas
un gumija - no gumijkoka.
Tā, redz', mēs principā kasti pārvērtām
par burbuli.
Un šie bērni zina,
ka nesāpīga klimata kontrole
var nebūt
viņu nākotnē.
Mēs katra mēneša beigās maksājam rēķinus,
taču īstenībā šos rēķinus maksās
mūsu mazbērni.
Mums bērniem ir jāiemāca,
ka pasaule nav neiznīcināma.
Šie bērni mazliet apzīmēja savus galdus
un tad pieteicās uz diviem papildus kursiem.
Pirmais bija - slīpēšana,
otrais - pārvaskošana.
Taču kopš tā brīža,
šie soli ir viņu personīgie soli.
Viņi zina, ka var kontrolēt savu pasauli.
Mēs esam pieslēgti kopējai elektības padevei; mēs ar to nelepojamiem.
Taču brīvišķīgs alternatīvās enerģijas uzņēmums no Parīzes
mums ļaus kļūt neatkarīgiem ar saules enerģiju.
Un šis te
ir otrais pasaulē uzbūvētais virpulis,
divarpus metru augstā upes kritumā.
Kad tur ieliks turbīnu,
tas ražos 8000 vatus elektrību
dienu un nakti.
Un jūs, protams, zināt, kas šie tādi.
Te nevar noraut ūdeni.
Kamēr vien mēs savus mēslus
jauksim ar lielu daudzumu ūdens ---
jūs paši esat gudri, paši parēķiniet.
Cik daudz ir cilvēku un pareiziniet to ar ūdeni.
Nav tik daudz ūdens!
Šīs ir kompostējamās tualetes.
Un par tām neviens neko negribēja dzirdēt,
jo īpaši direktors.
Taču tās darbojas; cilvēki tās lieto. Ar cilvēkiem viss ir kārtībā.
Jums arī par to vajadzētu padomāt!
Nebija daudz lietu, kas nedarbojās.
Skaistais audekla un gumijas jumts
izdēdēja saulē sešu mēnešu laikā.
Mums bija tas jāaizstāj ar pārstrādājamu plastiku.
Skolotāji par katru varīti gribēja
klasēs ieviest PVC baltās tāfeles,
tāpēc mums radās dažas labas idejas.
Mēs izmantojam vecus automašīnu priekšējos stiklus, kuriem aizmugurē liekam papīru -
mēs radījām pirmo alternatīvu
baltajām tāfelēm.
Zaļā Skola atrodas Bali vidus dienvidos,
tie ir 8 hektāri
paugurainu dārzu.
Te cauri plūst brīnišķīga upīte,
un te jūs varat redzēt
kā mēs tiekam pāri šai upītei.
Nesen es satiku kādu tēvu- tas izskatījās mazliet aptracis.
Es teicu: "Laipni aicināti Zaļajā Skolā."
Viņš teica: "Es nupat pavadīju lidmašīnā 24 stundas."
Es viņam prasīju: "Kāpēc?"
Viņš teica: "Man reiz bija sapnis par zaļu skolu,
un tad es ieraudzīju šīs skolas bildes,
un uzreiz kāpu lidmašīnā.
Augustā es šurp vedīšu savus dēlus."
Tas bija lieliski.
Taču kas ir vēl labāk,
cilvēki ap Zaļo skolu sāk būvēt zaļas mājas,
lai viņu bērni var kājām pa taciņām iet uz skolu.
Un cilvēki ved šurp uz Zaļo skolu
savus zaļos uzņēmumus,cerams,
kādudien arī savus zaļos restorānus.
Tā sāk kļūt par kopienu.
Tas sāk veidoties par zaļu paraugu.
Mēs visam pievērsām uzmanību.
Nekādu naftas izcelsmes trotuāru.
Nekādu trotuāru.
Šie ir ar roku izlikti vulkāniskie akmeņi.
Nav ietvju.
Ietves vietā ir grants, kad līst - tās applūst.
Taču tās ir zaļas.
Šis ir skolas bifelis.
Viņš ir nodomājis pusdienās notiesāt šo sētu.
Visas sētas Zaļajā Skolā ir zaļas.
Kad nesen bērnudārza bērni
pārvietoja savus vārtiņus,
viņi konstatēja, ka sēta ir no tapiokas.
Viņi aiznesa tapiokas saknes uz virtuvi,
sagrieza tās plānās šķēlītēs un pagatavoja gardus čipšus.
Ainavas.
Mums ir izdevies likt tam dārzam, kas te jau bija
augt līdz pašiem klases sliekšņiem.
Mēs šīs klases te ievietojām saudzīgi.
Mēs izbrīvējām vietiņu šiem te -
tās ir pēdējās Bali melnās cūkas.
Bet skolas govs
mēģina izdomāt
kā aizstāt zāles pļāvēju
mūsu spēļu laukumā.
Šīs jaunkundzes
dzīvo rīsu kultūrā,
taču viņas zina par rīsiem to, ko zina tikai retie.
Viņas zina, kā iestādīt organiskus rīsus,
zina, kā par tiem rūpēties,
zina kā tos novākt un kā pagatavot.
Viņas ir rīsu cikla sastāvdaļa.
Un šīs iemaņas viņām noderēs
nākotnē.
Šis jaunais cilvēks novāc organiskos dārzeļus.
Mēs katru dienu pabarojam 400 cilvēku.
Un tās nav parastas pusdienas; netiek izmantota gāze.
Vietējās Bali sievietes
gatavo ēdienu uz zāģu skaidu degļiem
izmantojot savu vecmāmiņu noslēpumus.
Ēdiens ir neticami gards.
Zaļā skola ir vieta pionieriem
vietējiem un globāliem.
Tas ir sava veida mikrokosmoss
mūsu globalizētajai pasaulei.
Bērni ir no 25 valstīm.
Kad es tos redzu visus kopā,
es zinu, ka viņi mācās
kā dzīvot nākotnē.
Zaļajai skolai tūlīt būs 3 gadi.
Te mācās 160 bērnu.
Šajā skolā mācās lasīt --
tas ir mans mīļākais priekšmets --
rakstīt -- man tajā neveicās --
aritmētiku.
Taču te mācās arī citas lietas.
Te mācās būvēt no bambusa.
Te ir seno
Bali mākslu nodarbības.
Šo sauc par dubļu cīņām rīsu laukos.
Bērni ir sajūsmā.
Māmiņas nav tik pārliecinātas.
(Smiekli)
Mēs savā dzīvē esam izdarījuši daudz briesmīgu lietu,
un mēs teicām - nu labi --- vietējais. Ko nozīmē vietējais?
Vietējais nozīmē,
ka 20% skolas iemītnieku
būs no Bali tautas.
Tā bija milzīga apņemšanās.
Un mēs nekļūdījāmies.
Un cilvēki no visas pasaules
nāk mums pretī,
lai atbalstītu Bali Stipendiju Fondu.
Jo šie bērni būs nākošie Bali zaļie vadoņi.
Skolotāji ir tikpat dažādi
kā skolnieki.
Un vislieliskākā lieta ir,
ka parādās brīvprātīgie.
Pie mums atbrauca kāds vīrs no Džavas
ar jauna veida organisko lauksaimniecību.
No Āfrikas atbrauca sieviete ar mūziku.
Un šie brīvprātīgie kopā ar skolotājiem
ir cieši apņēmušies
izveidot jaunu pasaules
zaļo vadoņu paaudzi.
Zaļās skolas efekts --
mēs nezinām, kas tas ir.
Mums vajadzētu, lai kāds atbrauc un to papēta.
Taču mēs vērojam, kā mūsu citādie bērni --
dislektiķi --
mēs tos esam pārdēvējuši par "prolektiķiem" --
šajās skaistajās, skaistajās klases telpās lieliski tiek galā!
Un visi bērni plaukst.
Kā mums tas izdevās?
Ar milzīgas zāles palīdzību.
Ar bambusu.
Tas nāk ārā no zemes kā vilciens.
Tas izaug tik liels kā kokosriekstu koks divos mēnešos.
Un pēc trim gadiem to var novākt
lai būvētu šādas lietas.
Tas ir tik izturīgs un blīvs kā tīkkoks.
Tas izturēs jebkura jumta svaru.
Kad pie mums atbrauca arhitekti, viņi mums atveda šīs lietas,
jūs droši vien zināt, kas tās tādas.
Šo dzelteno kasti viņi sauca par administrācijas kompleksu.
(Smiekli)
Mēs to saspiedām, mēs izdomājām tam ko labāku,
taču, galvenais, mēs to pārdēvējām --
par skolas sirdi.
Un tas izmainīja visu uz visiem laikiem.
Šī ir dubultā spirāle.
Tajā ir visi administratori
un vēl daudz daudz kas.
Mums radās problēma ar būvniecību --
kad Bali strādnieki
ieraudzīja garos plānu ruļļus,
viņi paskatījās un teica: "Kas tas ir?"
Tāpēc mēs uzbūvējām lielus modeļus.
Mēs likām inženieriem tos uzprojektēt.
Un tādi Bali galdnieki kā šis
tos mērīja ar saviem bambusa lineāliem,
izvēlējās bambusu un tā uzbūvēja šīs ēkas
ar saviem mūžvecajiem paņēmieniem,
lielākoties ar rokām.
Tas bija haoss.
Un Bali galdnieki grib būt tikpat moderni kā mēs,
tāpēc viņi lieto metāla sastatnes,
lai uzbūvētu bambusa ēku.
Un, kad metāla sastatnes nojauca,
mēs sapratām, ka mēs esam uzbūvējuši katedrāli,
katedrāli zaļajam,
un katedrāli zaļai izglītībai.
Skolas sirdī ir septiņi kilometri
bambusa.
No brīža, kad bija pabeigti pamati,
trīs mēnešos mums bija jumti un grīdas.
Tā varbūt nav lielākā bambusa celtne pasaulē,
taču daudzi uzskata,
ka tā ir visskaistākā.
Vai ko tādu var paveikt jūsu kopienā?
Mēs ticam, ka jā.
Zaļā skola ir paraugs, ko mēs uzbūvējām pasaulei.
Tas ir paraugs, ko mēs uzbūvējām priekš Bali.
Sekojiet šiem vienkāršajiem, vienkāršajiem noteikumiem:
esiet vietēji,
ļaujiet, lai vide jūs vada
un domājiet par to
kā jūsu mazbērni būvētu.
Tāpēc - Gora k-gs, paldies.
Jūs sagandējāt manu dzīvi.
Taču jūs man uzdāvinājāt neticamu nākotni.
Un, ja jūs interesē iesaistīties
Zaļās skolas pabeigšanā
un nākošo 50 tādu skolu izveidē visā pasaulē,
lūdzu, atbrauciet mūs satikt!
Pateicos jums!
(Aplausi)
Iedomāsimies, ka mums te ir mašīna,
liela mašīna, stilīga, TEDiska mašīna,
un tā ir laika mašīna.
Un ikvienam no šajā telpā esošajiem ir tajā jāiekāpj.
Jūs varat doties atpakaļ, jūs varat doties uz priekšu;
jūs nevarat palikt uz vietas.
Man interesē — ko jūs izvēlētos, jo pēdējā laikā bieži esmu uzdevis
šo jautājumu saviem draugiem, un viņi visi grib doties atpakaļ.
Es nezinu. Viņi grib doties atpakaļ, pirms bija izgudrotas automašīnas
vai Twitter vai "Amerikāņu elks" ("American Idol").
Es nezinu.
Es esmu pārliecināts, ka ir kaut kāds valdzinājums
nodoties nostaļģijai, domām par to kā-būtu-ja-būtu.
Un to es saprotu.
Bet jāsaka, ka es neesmu no tiem cilvēkiem.
Es nevēlos doties atpakaļ, un ne jau tāpēc, ka esmu piedzīvojumu kārs —
bet tāpēc, ka uz šīs planētas esošās iespējas
nedodas atpakaļ, tās iet uz priekšu.
Tātad es vēlos iekāpt mašīnā un es gribu doties uz priekšu.
Uz mūsu planētas šis ir visu laiku labākais laiks —
vienalga, pēc kuriem rādītājiem vērtējat:
veselība, pārticība,
mobilitāte, iespējas,
saslimšanu skaita samazināšanās.
Šādi laiki vēl nekad nav bijuši.
Visi mani vec-vecvecāki nomira,
pirms bija sasnieguši 60 gadu vecumu.
Mani vecvecāki jau tika līdz 70 gadu slieksnim.
Mani vecāki jau tuvojas 80 gadu vecumam.
Tad nu ļoti jācer,
ka mans nodzīvoto gadu skaits sāksies ar ciparu 9.
Bet nav pat jārunā par tādiem cilvēkiem kā mēs,
jo tas ir daudz plašākā nozīmē.
Šodien Ņūdeli (New Dehli) dzimuša bērna
dzīves ilgumu var prognozēt tādu pašu,
kāds pirms 100 gadiem bija pasaulē bagātākajam cilvēkam.
Padomājiet par to. Tas ir neiedomājams fakts.
Un kāpēc tā ir patiesība?
Bakas. Bakas nogalināja miljardiem
cilvēku uz šīs planētas.
Tās mainīja pasaules demogrāfisko karti
tā, kā to nekad nav mainījis neviens karš.
Tās ir prom. Izzudušas.
Mēs tās pieveicām. Puff.
Pārtikušajās valstīs
slimību, kas tikai pirms paaudzes vēl apdraudēja miljoniem cilvēku,
gandrīz vairs vispār nav.
Difterija, masaliņas, poliomielīts...
vai kāds vispār zina, kas tās tādas ir?
Vakcīnas, modernā medicīna,
mūsu spēja pabarot miljardiem cilvēku —
tās ir zinātniskās metodes uzvaras.
Un, manuprāt, zinātniskā metode —
izmēģināt lietas,
redzēt, vai tās darbojas, mainīt, ja nedarbojas —
ir viens no lielākajiem cilvēces sasniegumiem.
Tās ir tās labās ziņas.
Diemžēl vairāk labo ziņu nav,
jo ir arī citas problēmas, un tās ir daudzkārt pieminētas,
un viena no tām ir fakts, ka,
par spīti visiem mūsu sasniegumiem,
miljards cilvēku iet gulēt izsalkuši
šajā pasaulē, katru dienu.
Šis skaits palielinās, un palielinās ļoti strauji, un tas ir apkaunojoši.
Un ne tikai tas — savu fantāziju mēs esam izmantojuši,
lai pamatīgi piedrazotu šo planētu.
Dzeramais ūdens, aramzeme,
lietusmeži, nafta, gāze:
to krājumi beidzas, un tie izbeigsies drīz,
un, ja vien mēs neizdomāsim, kā no šīs ķezas izkļūt,
arī mums pienāks beigas.
Tātad jautājums ir: vai mēs to varam? Es domāju, ka varam.
Manuprāt ir skaidrs, ka varam iegūt pārtiku,
ar ko pabarot miljardiem cilvēku, neizlaupot zemi, uz kuras viņi dzīvo.
Es uzskatu, ka varam nodrošināt šo pasauli ar enerģiju,
kas to vienlacīgi arī neiznīcina.
Es tam patiešām ticu, un, nē, tās nav domas par to kā-būtu-ja-būtu.
Bet man naktīs neļauj aizmigt viena lieta —
viena no lietām, kas man vakaros neļauj aizmigt.
Mums nekad agrāk nav bijis nepieciešams zinātnes progress tik ļoti kā tagad, nekad,
un mēs arī nekad agrāk neesam varējuši
to izmantot pareizi, kā mēs to varam tagad.
Mēs esam uz pārsteidzošu, aizraujošu notikumu sliekšņa
daudzās jomās.
Un tomēr, man patiešām šķiet, ka mums vajadzētu doties atpakaļ
gadu simtus, 300 gadus pirms Apgaismības,
lai atrastu laiku, kad pretojāmies progresam,
kad mēs cīnījāmies par šīm lietām
enerģiskāk, vairākās frontēs, nekā cīnāmies tagad.
Cilvēki iekūņojas savos uzskatos,
un iekūņojas tik cieši, ka viņus nevar atbrīvot.
Viņus neatbrīvo pat patiesība.
Un, nu jā, katram ir tiesības uz savu viedokli;
katram ir tiesības pat uz savu viedokli par progresu,
bet zināt, uz ko jums nav tiesību?
Jums nav tiesību uz saviem faktiem. Atvainojiet, jums tādu tiesību nav.
Es to sapratu tikai pēc kāda laika.
Pirms kādiem desmit gadiem es rakstīju publikāciju par vakcīnām,
laikrakstam "The New Yorker", tādu mazu rakstu.
Un es biju pārsteigts, ka sastapos ar iebildumiem,
iebildumiem par to, kas, galu galā,
ir visefektīvākais sabiedrības veselības pasākums visā cilvēces vēsturē.
Es nezināju, ko darīt,
tāpēc es vienkārši darīju to pašu, ko parasti — uzrakstīju rakstu un dzīvoju tālāk.
Drīz pēc tam
es uzrakstīju rakstu par ģenētiski modificētu pārtiku.
Tas pats, tikai lielākā apmērā.
Cilvēki juka prātā.
Tad nu es uzrakstīju publikāciju arī par to,
un nevarēju saprast, kāpēc
cilvēki to uzskatīja par "Frankenšteina pārtiku",
kāpēc viņo domāja, ka molekulu pārvietošana
noteiktā, nevis nejaušā veidā,
ir dabas likumu pārkāpšana.
Bet — jūs jau zināt — es daru to, ko es daru. Es uzrakstīju rakstu un dzīvoju tālāk.
Galu galā — es esmu žurnālists;
mēs uzrakstām, mēs iesniedzam, mēs ejam vakariņās, viss ir kārtībā.
(Smiekli)
Bet šie raksti man nelika mieru,
un es nevarēju saprast, kāpēc, bet galu galā es sapratu.
Tas bija tāpēc, ka tie fanātiķi, kas mani tracināja,
īstenībā nemaz nebija fanātiķi.
Tie bija prātīgi cilvēki, izglītoti cilvēki, kārtīgi ļaudis.
Tieši tādi cilvēki, kādi sēž šajā zālē.
Un tas vienkārši manī radīja tik lielas bažas...
bet tad man ienāca prātā, ziniet, būsim godīgi:
mēs šajā pasaulē esam nonākuši līdz brīdim,
kad mūsu attiecības ar progresu vairs nav tādas kā agrāk.
Mēs par to runājam divkosīgi.
Mēs par to runājam ironiski, liekot pēdiņās:
"Progress".
Labi, tam ir savi iemesli, un, manuprāt, mēs šos iemeslus zinām.
Mums ir zudusi ticība institūcijām,
autoritātei,
un reizēm arī pašai zinātnei,
un nav iemesla, kāpēc lai tā nezustu.
Var nosaukt tikai dažus vārdus,
un cilvēki sapratīs.
Černobiļa, Bupāla, Challenger,
Vioxx, masu iznīcināšanas ieroči,
visādas neizdarības.
Es ar to gribu teikt, jūs saprotat, jūs varat izvēlēties savu sarakstu.
Ir problēmas un ir jautājumi par
cilvēkiem, par kuriem mēs domājām, ka viņiem vienmēr taisnība.
Tapēc esiet skeptiski.
Uzdodiet jautājumus, pieprasiet pierādījumus.
Neko neuztveriet kā pašu par sevi saprotamu.
Bet ir kāda lieta: kad jūs saņemat pierādījumus,
šie pierādījumi ir jāpieņem, un tas mums tik labi neizdodas.
Un es tā varu apgalvot, jo
mūs ir pārņēmusi tāda baiļu epidēmija,
kādu vēl nekad neesmu redzējis, un ceru vairs neredzēt.
Aptuveni pirms 12 gadiem tika publicēts raksts,
briesmīgs raksts,
kas autisma epidēmiju saistīja ar
masalu, cūciņu un masaliņu vakcīnu potēm.
Ļoti biedējoši.
Tika veikts mīlzīgs daudzums pētījumu, lai to pārbaudītu.
Vajadzēja veikt milzumu pētījumu — tas ir svarīgs jautājums.
Tika saņemti rezultāti.
Tika saņemti rezultāti no ASV, no Anglijas,
no Zviedrijas, no Kanādas,
un visi liecināja vienu — nekādas saistības,
pilnīgi nekādas saistības.
Bet tam nav nozīmes. Nav nozīmes,
jo mēs ticam anekdotēm,
mēs ticam tam, ko redzam, vai domājam, ka redzam,
kas mums šķiet īsts.
Mēs neticam kaudzei dokumentu
no valsts ierēdņa, kas sniedz mums datus,
un es to saprotu, man šķiet, mēs visi saprotam.
Bet zināt ko?
Rezultāti bija briesmīgi,
briesmīgi tāpēc, ka ir fakts:
ASV ir viena no vienīgajām valstīm pasaulē,
kur veikto masaliņu vakcīnu skaits samazinās.
Tas ir apkaunojoši,
un mums būtu jākaunās.
Tas ir drausmīgi.
Kas notika,
lai mēs to varētu darīt.
Tagad es to saprotu. Es tiešām saprotu.
Jo — vai kādam šeit ir masaliņas?
Vai kāds no šīs auditorijas kādreiz ir redzējis, ka kāds mirst no masaliņām?
Negadās pārāk bieži.
Šajā valstī nenotiek vispār,
bet pasaulē pagājšgad tas notika 160 000 reizes.
Daudzi mirst masaliņu dēļ —
katru stundu pa 20 mirušajiem.
Bet tā kā tas nenotiek šeit, mēs to varam izmest no prāta,
un tādi cilvēki kā Dženija Makartija (Jenny McCarthy)
var staigāt apkārt un sludināt
bailes un analfabētismu no tādiem šoviem
kā Oprah un Larry King Live.
Un viņi to dara tāpēc, ka
neredz cēloņsakarības un korelācijas.
Viņi nesaprot, ka šīs lietas liekas vienādas,
bet gandrīz nekad nav viens un tas pats.
Un tas mums ir jāiemācās, un jāiemācās ļoti drīz.
Šis vīrs, Džonass Solks (Jonas Salk), bija varonis.
Viņš mūs izglāba no viena no visļaunākajiem postiem cilvēces vēsturē.
Nekādu baiļu, nekādas agonijas, čušš, un poliomielīta vairs nav.
Tas vīrs pa vidu, tas gan ne.
Viņu sauc Pauls Ofits (Paul Offit).
Viņš kopā ar bariņu cilvēku tikko izveidoja rotavīrusa vakcīnu.
Tā glābj 400, 500 tūkstoš bērnu dzīvības
jaunattīstības zemēs katru gadu.
Tīri labi, vai ne?
Jā, labi gan, bet Pauls staigā apkārt, runājot par vakcīnām,
un stāsta, cik vērtīgas tās ir,
un ka cilvēkiem būtu jābeidz gausties.
Un viņš to saka tieši tādā veidā.
Tad nu Pauls ir terorists.
Kad Pauls runā publiskā sanāksmē,
viņš nevar uzstāties bez bruņotiem miesassargiem.
Viņam zvana uz mājām,
jo cilvēkiem patīk viņam sacīt,
ka viņi atceras, kurā skolā mācās viņa bērni.
Un kāpēc? Jo Pauls izveidoja vakcīnu.
Man tas jums nav jāsaka, bet vakcīnas ir būtiski nepieciešamas.
Ja tās atņem, slimības atgriežas,
briesmīgas slimības, un tas jau notiek.
Šajā valstī tagad ir masalas.
Un situācija pasliktinās, un drīz vien bērni
atkal mirs, jo viss ir atkarīgs tikai no skaitļiem.
Un viņi nemirs tikai no masalām vien.
Kā ar poliomielītu? Paņemam to arī. Kāpēc ne?
Man pirms pāris nedeļām atrakstīja bijusī klasesbiedre, un viņa teica,
ka es esot mazliet par skarbu.
Neviens vēl tā nebija teicis.
Viņa netaisījās vakcinēt savus bērnus pret poliomielītu.
Nekādā gadījumā.
Nu labi.
Kāpēc? Jo pie mums nav poliomielīta. Un zināt ko?
Mums šajā valstī poliomielīta nebija vakar.
Šodien, nezinu, varbūt kāds vīrs šorīt Lagosā iekāpa lidmašīnā,
un viņš lido uz LAX, pašlaik viņš atrodas virs Ohaio.
Pēc pāris stundām viņš piezemēsies, noīrēs mašīnu
un ieradīsies Longbīčā (Long Beach),
un šovakar apmeklēs kādu no tām lieliskajām TED sanāksmēm.
Un viņš nezina, ka ir inficējies ar paralītisku slimību,
un mēs arī nezinām, jo tā nu tas notiek.
Tāda ir planēta, uz kuras dzīvojam. Neizliecieties, ka tā nav.
Mums patīk ietīties melos. Mums tas ļoti patīk.
Vai visi šorīt iedzēra vitamīnus?
Ehinācija, mazliet antioksidantu,
lai būtu enerģija.
Es zinu, ka iedzērāt, jo katru dienu to dara puse amerikāņu.
Viņi dzer tās lietas, un lieto alternatīvos medikamentus,
un nav svarīgi, cik bieži
uzzinām, ka tie nekam neder.
Dati vienmēr par to liecina.
Tie padara urīnu tumšāku. Gandrīz nekad to efekts nav lielāks.
(Smiekli)
Nekas, jūs gribat maksāt 28 miljardus dolāru par tumšu urīnu.
Es jūs pilnībā atbalstu.
(Smiekli)
Tumšs urīns. Tumšs.
Kāpēc mēs to darām? Kāpēc mēs to darām?
Man šķiet, es saprotu — mums nepatīk lielā farmaceitiskā industrija.
Mēs nevaram ciest lielu valdību. Mēs tam vīram neuzticamies.
Un mums nevajadzētu. Mūsu veselības aprūpes sistēma ir draņķīga.
Tā ir nežēlīga pret miljoniem cilvēku.
Tā ir apbrīnojami auksta
un bezjūtīga pat pret tiem, kuri var to atļauties.
Tad nu mēs no tās bēgam, un kurp mēs iemūkam?
Mēs ieskrienam lielā placebo rokās.
(Smiekli)
Tas ir fantastiski. Man patīk lielais placebo.
(Applausi)
Bet zināt, tā ir nopietna lieta,
jo tie ir draņķi,
bet mēs par tiem tērējam miljardiem dolāru.
Man te ir visādi mazie paraudziņi.
Nekas no tā — ginko, krāpšana,
ehinācija, krapšana,
akai ogas, es pat nezinu, kas tas ir,
bet mēs tam tērējam miljardiem dolāru, tā ir krāpšana.
Un vai zināt? Kad es par to stāstu, cilvēki uz mani kliedz,
un saka: "Kas tev par daļu? Lai jau cilvēki dara, ko grib.
Viņi tā jūtas labi."
Vai zināt? Nav taisnība.
Jo man vienalga,
vai tā ir H.H.S. sekretāre,
kas saka: "Hmm, es neņemšu vērā tos pierādījumus,
ko mani sniedza mammogrammu eksperti",
vai kāds vēža pūšļotājs, kas savus pacientu vēlas ārstēt
ar kafijas klizmām.
Kad sākat iet pa ceļu,
kur ticība un maģija aizstāj pierādījumus un zinātni,
nonākat vietā, kur negribat atrasties.
Jūs nonākat pie Dienvidāfrikas Thabo Mbeki.
Viņš nogalināja 400 000 cilvēku,
uzstājot, ka biete,
ķiploks un citronu eļļa
ir daudz efektīvākas zāles par antiretrovirāliem medikamentiem,
kas, kā mēs zinām, var palēnināt AIDS gaitu.
Simtiem tūkstošu nevajadzīgu nāves gadījumu
valstī, kuru šī slimība ir
skārusi ļaunāk kā jebkuru citu.
Lūdzun, nestāstiet man,
ka šādām lietām nav seku.
Ir. Vienmēr ir.
Visnejēdzīgākā epidēmija,
kādā mēs pašlaik esam,
ir absurdā cīņa
starp ģenētiski modificētās pārtikas aizstāvjiem
un organisko eliti.
Tas ir idiotisks strīds. Tas ir jāpārtrauc.
Tas ir strīds par vārdiem, par metaforām.
Tā ir ideoloģija, nevis zinātne.
Itin visu, ko mēs ēdam — katru rīsa graudiņu,
katru pētersīļa kātu,
ikvienu Briseles kāpostu,
ir modificējis cilvēks.
Zināt, Ēdenes dārzā nebija mandarīnu.
Nebija nevienas melones.
Nebija eglīšu. Mēs to visu uztaisījām.
Mēs to izveidojām pēdējo 11 000 gadu laikā.
Kaut kas no tā darbojās, kaut kas no tā nedarbojās.
Mēs atbrīvojāmies no lietām, kas nedarbojās.
Tagad mēs varam to darīt precīzāk.
Un, protams, ir riski.
Bet mēs varam kaut ko tādu kā vitamīns A ielikt rīsā,
un tas var palīdzēt miljoniem cilvēku,
miljoniem cilvēku varētu dzīvot ilgāk.
Vai jūs nevēlaties to darīt?
Jāsaka, es nesaprotu.
Mēs iebilstam pret ģenētiski modificētu pārtiku.
Kāpēc?
Es pastāvīgi dzirdu tādus iebildumus kā:
pārāk daudz ķimikāliju,
pesticīdu, hormonu,
monokultūru, mēs negribam milzu laukos
audzēt vienu un to pašu, tas nav pareizi.
Mēs negribam, lai kompānijas patentētu dzīvību.
Mēs negribam, lai kompānijām piederētu sēklas.
Un zināt, kā es atbildu uz to visu?
Jā, jums taisnība, Labosim to.
Taisnība, mums ir milzīga problēma ar pārtiku,
bet tā nav zinātne.
Tam nav nekāda sakara ar zinātni.
Tie ir likumu, morāles, patentu jautājumi.
Jūs zināt — zinātne nav kompānija.
Tā nav valsts.
Tā pat nav ideja; tā ir process.
Tā ir process, un reizēm tā darbojas, bet reizēm nedarbojas,
bet ideja, ka mēs nedrīkstam ļaut
zinātnei pildīt tās funkciju,
jo mums ir bail,
ir patiesi nāvējoša,
un miljoniem cilvēku tā neļauj
labi dzīvot.
Vai zinat, nākamajos 50 gados
mums būs jāaudzē par 70% vairāk pārtikas nekā tagad,
par 70 procentiem.
Tas ieguldījums Āfrikā pēdējo 30 gadu laikā.
Apkaunojoši. Apkaunojoši.
Viņiem tas ir nepieciešams, un mēs to nedodam.
Un kāpēc? Ģenētiski modificēta partika.
Mēs negribam iedrošināt cilvēkus
ēst visādas puvušas lietas, piemēram, manioku.
Manioka ir tāda lieta, ko ēd pusmiljards cilvēku.
Tas ir kaut kas līdzīgs kartupelim.
Tas ir tikai čupa kaloriju. Draņķīga.
Tai nav uzturvielu, nav olbaltumvielu,
un zinātnieki to visu tagad
mēģina tajā ielikt.
Un tad cilvēki varētu to ēst un varētu nezaudēt redzi.
Viņi nedzīvotu badā, un vai zināt?
Tas būtu jauki. Nebūtu kā restorānā Chez Panisse,
bet būtu jauki.
Un es par to varu teikt tikai:
kāpēc mēs pret to cīnāmies?
Pajautājiet sev paši: kāpēc mēs pret to cīnāmies?
Jo nevēlamies bīdīt gēnus?
Runa ir par gēnu pārvietošanu. Nevis par ķimikāljām.
Nav runa par mūsu smieklīgo aizraušanos ar hormoniem,
mūsu vēlmi pēc lielākas pārtikas,
labākas pārtikas, izcilākas pārtikas.
Nav runa par brokastu pārslām Rice Krispies,
ir runa par cilvēku dzīvību nodrošināšanu,
un ir pēdējais laiks saprast, ko tas nozīmē.
Un vai zināt?
Ja mēs to nesapratīsim, ja turpināsim uzvesties tāpat, kā līdz šim,
mēs būsim vainīgi par kaut ko tādu, par ko, manuprāt, mēs nevēlamies būt vainīgi, —
par augstāko tehnoloģiju koloniālismu.
Šeit notiekošo nevar nosaukt citādi.
Tas ir savtīgi, tas ir pretīgi,
mēs neesam tik zemiski,
un mums tas ir jāaptur.
Tad nu pēc šīs aizraujoši jautrās sarunas,
(Smiekli)
jūs varbūt gribat teikt: "Tad tu joprojām gribi tikt tajā
smieklīgajā laika mašīnā un doties uz priekšu?"
Noteikti. Jā, pilnīgi noteikti es gribu.
Pašlaik tā ir iestrēgusi tagadnē,
bet mums ir satriecoša iespēja.
Mēs varam laika mašīnu noregulēt, uz ko vien vēlamies.
Mēs varam to pārvietot, uz kurieni gribam,
un mēs to pārvietosim, uz kurieni gribēsim.
Mums ir nepieciešamas šādas sarunas, un mums ir jādomā,
bet, kad tiksim laika mašīnā un dosimies uz priekšu,
mēs par to priecāsimies.
Es zinu, ka to varam,
un, man liekas,
tieši tas pasaulei tagad ir vajadzīgs.
Paldies.
(Applausi)
Paldies.
(Applausi)
Sveiki. Es vēlētos sākt savu runu
faktiski ar diviem jautājumiem, pirmkārt:
Cik no klātesošajiem vispār ēd cūku gaļu?
Lūdzu, paceliet roku.
O, tas ir daudz.
Un cik ir patiešām redzējuši
dzīvu cūku, no kuras ražota šī gaļa?
Pēdējā gada laikā?
Nīderlandē, no kurienes es nāku,
praktiski vispār nevar redzēt cūkas, kas ir patiešām dīvaini,
jo uz 16 miljoniem iedzīvotāju
mums ir 12 miljoni cūku.
Un, protams, holandieši nevar apēst visas šīs cūkas.
Tie apēd aptuveni vienu trešdaļu un pārējo eksportē
uz dažādām valstīm Eiropā un pārējā pasaulē.
Daudz aiziet uz Apvienoto Karalisti, Vāciju.
Un mani ieinteresēja,
jo vēsturiski visu cūku izlietoja līdz pēdējam gabalam,
lai nekas neiet zudumā ...
un mani ieinteresēja,
vai tas aizvien vēl ir tā.
Un es pavadīju aptuveni trīs gadus pētot.
Un es sekoju šai vienai cūkai
ar numuru "05049"
līdz pašam galam,
kā arī kādos izstrādājumos tā tiek izmantota.
Un šo gadu laikā es satiku dažādus cilvēkus,
piemēram, zemniekus un miesniekus, kas šķiet loģiski.
Bet es satiku arī alumīnija veidņu ražotājus,
munīcijas ražotājus
un citus ļaudis.
Un mani pārsteidza tas, ka
zemniekiem patiesībā nav ne jausmas,
kas tiek gatavots no viņu cūkām,
bet patērētājiem -- mums --
arī nav ne jausmas,
ka cūkas tiek izmantotas visos šajos izstrādājumos.
Tātad es rīkojos šādi -
es veicu visu izpēti
un pārvērtu to -- būtībā vienas cūkas izstrādājumu katalogā,
kam pievienots tās auss krotālija dublikāts
aizmugurējā daļā.
Tas sastāv no septiņām nodaļām.
Nodaļas ir par ādu, kauliem, gaļu, iekšējiem orgāniem,
asinīm, taukiem un pārējo.
(Smiekli)
Kopā
tie sver 103,7 kilogramus.
Un, lai parādītu, cik bieži jūs patiesībā
ikdienā sastopaties ar šīs cūkas daļām,
es gribu jums parādīt dažus attēlus no grāmatas.
Jūs visdrīzāk sākat dienu ar dušu.
Tātad ziepēs izmanto
no cūku kaulu taukiem veidotas taukskābes
par cietēšanas līdzekli,
bet arīdzan, lai piešķirtu pērļu izskata efektu.
Pēc tam, ja vannas istabā paskatāties sev apkārt,
jūs redzat daudzus citus produktus,
kā šampūns, kondicionieris,
pretgrumbu krēms, ķermeņa losjons,
bet arī zobu pasta.
Tātad, pirms brokastīm
jūs jau daudzas reizes esat sastapies ar šo cūku.
Pēc tam pie brokastīm seko nākamā cūka,
viņas apmatojums vai proteīni no cūkas apmatojuma,
ko izmanto kā mīklas uzlabotāju.
(Smiekli)
Nu, tā sacīja ražotājs: "tas uzlabo".
Jūs jau zināt, protams.
Mazkaloriju sviestā vai patiesībā daudzos mazkaloriju izstrādājumos,
atdalot taukus, faktiski tiek atdalīta garša un tekstūra.
Tāpēc tas, ko viņi dara, ir - ieliek atpakaļ želatīnu,
lai saglabātu tekstūru.
Tā, pa ceļam uz darbu zem ceļa vai ēkām, ko redzat,
tikpat labi varētu būt šūnbetons,
kas ir ļoti viegls betona paveids,
kurā patiesībā ir proteīni no kaulu iekšām,
un tie ir arīdzan pilnībā pārstrādājami.
Vilcienu bremzēm, vismaz vācu vilcienu bremzēm,
ir viena bremžu sastāvdaļa,
kas tiek veidota no kaulu pelniem.
Un siera kūkā un dažāda veida saldajos ēdienos,
kā šokolādes putās, tiramisu, vaniļas pudiņā-
visā, kas lielveikalā tiek atdzesēts,
ir želatīns, lai tas izskatītos labi.
Smalks porcelāns -- tā ir īsta klasika.
Protams, kauli porcelānam
dot tā caurspīdīgumu
un arīdzan izturību,
lai izveidotu visas tās smalkās figūras,
kā šis briedis.
Iekštelpu iekārtojumā faktiski cūkas ir samērā daudz.
To izmanto krāsai, lai iegūtu tekstūru,
bet arīdzan, lai iegūtu spīdumu.
Smilšpapīrā līme
starp smiltīm un papīru patiesībā ir kaulu līme.
Un arī otās
izmanto sarus, jo acīmredzot tie ir ļoti atbilstoši otu izgatavošanai,
pateicoties to izturībai.
Es negribēju rādīt jums gaļu,
jo, protams, puse no grāmatas ir par gaļu,
un jūs laikam visi zināt, par kādu gaļu ir runa.
Bet es negribētu, lai jums iet secen šis,
to sauc par "porcijās sadalīti gaļas gabali."
Un to patiešām pārdod
lielveikalu saldētavās.
Un, kas tas ir ... tas patiesībā ir steiks.
Tātad, tas ir no liellopa,
bet, kas notiek, kad nokauj govi --
vismaz industriālā lauksaimniecības ražotnē --
paliek pāri visi tie mazie steika gabaliņi,
ko nevar pārdot kā steiku,
tāpēc tie tiek salīmēti kopā,
izmantojot fibrīnu no cūku asinīm,
veidojot tik lielu desu,
tad to sasaldē, sagriež mazās šķēlēs
un pārdod atkal jau kā steiku.
Tā notiek arī ar tunci un gliemenēm.
Tā, ar steiku, jūs, iespējams, dzersit alu.
Alus darīšanas procesā, alū ir ļoti daudz duļķainu elementu
un, lai no šiem duļķiem atbrīvotos,
daži uzņēmumi
lej alu cauri tādam kā želatīna sietam,
lai atbrīvotos no duļķainuma.
Tāpat dara arī ar vīnu un augļu sulu.
Grieķijā ir viens uzņēmums,
kas ražo tādas cigaretes,
kuru filtrā ir hemoglobīns, kas iegūts no cūkām.
Atsaucoties uz viņu teikto,
tas rada filtrā mākslīgu plaušu.
(Smiekli)
Tātad, šī faktiski ir veselīgāka cigarete.
(Smiekli)
Injicējamais kalogēns -- vai, kopš 70tajiem, no cūkām iegūtais kalogēns --
tiek izmantots injekcijām grumbās.
To dara tāpēc, ka cūkas patiesībā ir ļoti tuvas cilvēkiem,
tātad arī kalogēns tāds ir.
Tā, šī ir visdīvainākā lieta, ko es atradu.
Šī ir lode, kas nākusi no
ļoti liela munīcijas uzņēmuma Savienotajās Valstīs.
Un, veidojot grāmatu,
es sazinājos ar visiem šo izstrādājumu ražotājiem,
jo es gribēju, lai viņi man atsūta īstus modeļus
un īstus paraugus.
Tāpēc es nosūtīju e-pasta ziņojumu šim uzņēmumam,
rakstot: "Labdien, es esmu Kristiena. Es veicu šādu izpēti.
Un vai varat man atsūtīt lodi?"
(Smiekli)
Un, protams, es pat negaidīju, ka viņi atbildēs uz manu ziņojumu.
Bet viņi atbildēja,
sacīdami: "Paldies par jūsu e-pastu. Ļoti interesants stāsts.
Vai jūs esat kādā veidā saistīta ar Nīderlandes valdību?"
Man tas likās ļoti dīvaini,
varētu padomāt, ka Nīderlandes valdība kādam sūta e-pastus.
(Smiekli)
Tātad, visskaistākā lieta, ko es atradu,
vismaz, kas man šķita visskaistākā šajā grāmatā, ir sirds vārstulis.
Tā patiesībā ir ļoti vienkārša tehnoloģija
un arīdzan ļoti augsta līmeņa tehnoloģija vienlaikus.
Tehnoloģijas vienkāršums ir tajā, ka tas ir cūkas sirds vārstulis,
ko iestāda augsta līmeņa tehnoloģijā,
kas ir metāla ietvara atmiņa.
Un tādējādi to var implantēt cilvēka sirdī
bez atvērtas sirds operācijas.
Un kolīdz tas ir īstajā vietā,
ārējo apvalku var noņemt
un sirds vārstulis, ieņem šo formu
un šajā brīdī uzreiz sāk pukstēt.
Tas patiesi ir maģisks brīdis.
Tātad tas patiesībā ir Nīderlandes uzņēmums.
Tāpēc es piezvanīju viņiem un jautāju:
"Vai es varu aizņemties no jums sirds vārstuli?"
Un tā izgatavotāji bija ļoti ieinteresēti.
Un atbildēja: "Labi, mēs to ieliksim traukā ar formalīnu,
un jūs varēsit to aizņemties."
Lieliski! Un pēc tam nedēļām no viņiem nebija ne vēsts.
tāpēc es piezvanīju
un vaicāju: "Kā paliek ar to sirds vārstuli?"
Un viņi atbildēja: "Uzņēmuma direktors
izlēma neļaut jums aizņemties sirds vārstuli,
jo negrib, lai viņa ražojums
tiktu sasaistīts ar cūkām."
(Smiekli)
Tā, pēdējais izstrādājums no grāmatas, ko es jums rādīšu, ir atjaunojamā enerģija --
faktiski, lai parādītu, ka mans sākotnējais jautājums,
vai cūkas aizvien izmanto līdz pēdējam gabalam, ir atbildēts.
Tas tā ir tāpēc, ka viss, ko nevar izmantot citām vajadzībām,
tiek pārvērsts degvielā,
ko var izmantot kā atjaunojamās enerģijas avotu.
Kopā es atradu 185 izstrādājumus.
Un tie man parādīja,
pirmkārt, ka
mazākais, ko sacīt, ir dīvaini,
ka mēs neattiecamies pret šīm cūkām
kā pret karaļiem un karalienēm.
Un, otrkārt, ka patiesībā mums nav ne jausmas,
no kā veidoti visi tie izstrādājumi, kas ir mums apkārt.
Un jums varētu šķist, ka esmu aizrāvusies ar cūkām,
bet patiesībā -- labi, nedaudz esmu --
bet vairāk esmu aizrāvusies
ar izejmateriāliem kopumā.
Un es domāju, ka, lai labāk gādātu
par to, kas ir aiz mūsu ražojumiem --
mājlopiem, labību, augiem,
neatjaunojamiem materiāliem,
kā arī cilvēkiem, kas ražo šos izstrādājumus --
pirmais solis faktiski ir apzināties, ka tie tur ir.
Liels paldies!
(Aplausi)
Dāmas un kungi, sanāciet.
Es vēlētos dalīties ar jums ar stāstu,
Reiz sensenos laikos,
19. gadsimta Vācijā,
bija grāmata.
Šajā laikā
grāmata bija stāstniecības meistars.
Tā bija godājama.
Tā bija visuresoša.
Taču tā bija mazliet garlaicīga.
Jo tās 400 gadu pastāvēšanas vēsturē
stāstnieki nekad nebija grāmatu attīstījuši
kā stāstniecības ierīci.
Taču tad ieradās autors,
kurš mainīja spēles noteikumus uz visiem laikiem.
(Mūzika)
Viņu sauca Lotārs,
Lotārs Megendorfers.
Lotārs Megendorfers piecirta ar kāju
un paziņoja: „Genug ist genug!” (Ekrāns: Nu jau gana!)
Viņš paķēra pildspalvu,
pagrāba šķēres.
Šīs vīrs atteicās locīties viduvējības normu priekšā
un nolēma locīt pats.
Lotārs Megendorfers vēsturē iegājis
kā... kurš gan cits?...
pirmais īstais izgudrotājs
grāmatām ar atlokāmām ilustrācijām.
(Mūzika)
Ļaudis līksmoja par šo prieku
un brīnumu.
(Gaviles)
Viņi bija priecīgi, jo stāsts saglabājās,
un pasaule turpināja griezties.
Lotārs Megendorfers nebija pirmais,
kurš attīstīja jaunu veidu, kā stāstīt stātus,
un noteikti nebija arī pēdējais.
Vienalga, vai stāstnieki to apzinājās, vai ne,
viņi virzīja Megendorfera garu,
no operas izveidojot vodeviļu,
no radio ziņām uz radio teātri,
no attēliem uz kinofilmu,
filmu ar skaņu, krāsu un 3 dimensijām,
VHS un DVD formātos.
Šķita, pret šo megendorferītu nav nekādu zāļu.
Parādoties internetam, viss kļuva vēl interesantāk.
(Smiekli)
Jo cilvēki savus stāstus varēja ne vien raidīt visai pasaulei,
bet viņi varēja to darīt,
izmantojot šķietami neierobežotu ierīču daudzumu.
Piemēram, kāds uzņēmums
pastāstīja mīlas stāstu
ar savu meklēšanas programmu.
Kāda taivāniešu producentu studija
izskaidroja amerikāņu politiku 3D.
(Smiekli)
Kāds vīrs dalījās ar sava tēva stāstiem,
izmantojot platformu, sauktu par Tviteri,
lai darītu zināmus izkārnījumus, ko pauda viņa tēvs.
Tad visi apstājās
un pakāpās soli atpakaļ.
Viņi saprata, ka 6000 stāstniecības gados
no medību attēlošanas uz alu sienām viņi bija nonākuši
līdz Šekspīra attēlošanai uz Facebook sienām.
Tas bija iemesls svinībām.
Stāsniecības māksla ir palikusi nemainīga.
Stāstus lielākoties pārstāsta.
Tomēr veids, kā cilvēki dalās ar stāstiem,
vienmēr ir attīstījies
ar patiesu un neapsīkstošu jaunradi.
Ikreiz, kad atklāj jaunu
stāstniecības ierīci,
viņi atceras šo vīru,
šo apbrīnojamo vācieti.
Tādēļ
publika,
burvīgā un lieliskā publika,
dzīvoja ilgi un laimīgi.
(Aplausi)
Miranda Vanga: Mēs esam šeit, lai runātu par negadījumiem.
Kāda ir jūsu attieksme pret negadījumiem?
Mums domājot par negadījumiem,
mēs parasti tos uzskatām par kaitīgiem,
neveiksmīgiem vai pat bīstamiem, un tie noteikti tādi var būt.
Taču vai tie vienmēr ir tik slikti?
Piemēram, penicilīna atklāšana
ir viens no visu laiku veiksmīgākajiem negadījumiem.
Bez biologa Aleksandra Fleminga negadījuma ar pelējumu,
ko izraisīja novārtā palikusi darba vieta,
mēs nebūtu spējīgi cīnīties ar tik daudzām bakteriālām infekcijām.
Dženija Jao: Mēs ar Mirandu šodien esam te,
jo vēlamies pastāstīt par to, kā mūsu negadījumi
ir noveduši pie atklājumiem.
2011.gadā mēs apmeklējām Vankūveras atkritumu šķirošanas staciju
un redzējām milzīgu bedri ar plastmasas atkritumiem.
Mēs sapratām, ka, plastmasai nonākot izgāztuvē,
to ir ļoti grūti sašķirot, jo dažādām plastmasām ir līdzīgs blīvums,
un tai esot samaisītai ar organiskām vielām
un būvniecības atkritumiem, to atdalīt
un videi draudzīgā veidā iznīcināt ir neiespējami.
M.V.: Tomēr plastmasa ir noderīga,
jo tā ir izturīga, elastīga,
un viegli var tikt pārveidota dažādās tik noderīgās formās.
Tā negatīvā puse ir,
ka tas maksā dārgi.
Plastmasa var radīt nopietnas problēmas, piemēram,
ekosistēmu iznīcību,
dabas resursu piesārņojumu
un pieejamo zemes resursu samazināšanos.
Redzamais attēls ir Lielais Klusā okeāna atkritumu lauks.
Domājot par piesārņojumu ar plastmasu
un jūras vidi,
mēs domājam par Lielo Klusā okeāna atkritumu lauku,
kas ir gandrīz kā vesela peldošu plastmasas atkritumu sala.
Bet tas vairs nav precīzs skaidrojums
plastmasas piesārņojumam jūras vidē.
Šobrīd okeāns nu jau ir plastmasas atkritumu zupa,
un nav vietas okeānā,
kur jūs neatrastu plastmasas daļiņas.
DžJ: Sabiedrībā, kas atkarīga no plastmasas,
samazināt tās produkciju ir labs risinājums, bet ar to nav gana.
Un ko iesākt ar to, kas jau ir saražots?
Plastmasas dabīgais sadalīšanās laiks ir no simtiem līdz tūkstošiem gadu.
Tāpēc ziniet, ko mēs iedomājāmies?
Tā vietā, lai gaidītu, kad atkritumi sakrāsies lielā kaudzē,
atradīsim veidu, kā tos sadalīt
ar baktēriju palīdzību.
Izklausās kolosāli, ne tā?
Skatītāji: Jā. Dž.J.: Paldies.
Bet mums bija problēma.
Lieta tāda, ka plastmasai ir ļoti sarežģīta uzbūve
un to ir grūti bioloģiski noārdīt.
Lai vai kā, mēs bijām ziņkārīgas un cerību pilnas
un tāpat vēlējāmies pamēģināt.
MV: Paturot šo ideju prātā, mēs ar Dženiju internetā
izlasījām simtiem zinātnisku rakstu,
un 12.klases sākumā izveidojām
pētījuma piedāvājuma melnrakstu.
Mērķis bija mūsu vietējā Freizera upē atrast baktērijas,
kuras spētu sadalīt kaitīgus plastifikatorus — ftalātus.
Ftalāti ir piedevas, ko izmanto ikdienas plastmasas izstrādājumos,
lai palielinātu to elastīgumu, izturību un caurspīdīgumu.
Lai arī tie ir plastmasas daļa,
tie nav kovalenti saistīti ar plastmasas molekulu galveno virkni.
Tā rezultātā, tie viegli nonāk vidē.
Ftalāti ne tikai piesārņo vidi,
tie piesārņo arī mūsu ķermeņus.
Vēl sliktāk, ftalāti tiek atrasti produktos,
ar kuriem mums ir cieša saskarsme, piemēram, bērnu rotaļlietās,
dzērienu konteineros, kosmētikā un pat ēdienu iesaiņojumā.
Ftalāti ir briesmīgi, jo
tie viegli uzsūcas mūsu ķermeņos.
Tie var tikt uzņemti caur ādu, ar uzturu un ieelpoti.
Dž.K.: Katru gadu gandrīz 220 miljoni kilogramu ftalātu
piesārņo mūsu gaisu, ūdeni un augsni.
Dabas aizsardzības aģentūra
ir pat klasificējusi šo grupu kā vienu no bīstamākajiem piesārņotājiem,
jo tie, darbojoties kā hormonu noārdītāji,
var izraisīt vēzi un iedzimtus defektus.
Mēs uzzinājām, ka katru gadu Vankūveras pašvaldība
uzrauga ftalātu koncentrāciju upēs
lai novērtētu to drošību.
Tā nu mēs izdomājām, ka, ja mūsu Freizera upē ir vietas,
kuras ir piesārņotas ar ftalātiem,
un ja ir baktērijas, kas spējīgas dzīvot šādā vidē,
tad varbūt šīs baktērijas ir attīstījušās tiktāl,
ka spēj sadalīt ftalātus.
M.V.: Mēs prezentējām šo labo ideju
Dr. Lindsejam Eltisam Britu Kolumbijas universitātē,
un mums par pārsteigumu, viņš mūs ieveda savā laboratorijā
un lūdza saviem absolvējošajiem studentiem Ādamam un Džeimsam mums palīdzēt.
Toreiz mēs neapjautām, ka
brauciens uz izgāztuvi un pētījumi internetā
un mēģinājumi saņemt drosmi, lai rīkotos iedvesmas vārdā,
aizvedīs mūs negadījumu un atklājumu
pilnā ceļojumā.
Dž.J.: Pirmais solis mūsu projektā
bija savākt augsnes paraugus no trim dažādām vietām
gar Freizera upes krastu.
No tūkstošiem baktēriju mēs vēlējāmies atrast tās,
kuras spētu sadalīt ftalātus,
tādēļ mēs bagātinājām kultūras ar ftalātiem
kā vienīgo oglekļa avotu.
Tas nozīmēja, ka, ja mūsu kultūrās kaut kas auga,
tad tam vajadzētu būt spējīgam pārtikt no ftalātiem.
No tā brīža viss gāja labi
un mēs kļuvām par lieliskām zinātniecēm. (Smiekli)
M.V.: Ēē.. eh, Dženij. Dž.J.: Joks!
M.V.: Labi. Tā daļēji bija mana vaina.
Es netīšām iedauzīju kolbu,
kurā bija mūsu trešā bagātinātā kultūra,
un tā rezultātā mums vajadzēja divreiz ar balinātāju un etanolu
tīrīt inkubatora telpu.
Tas ir tikai viens piemērs tiem daudzajiem negadījumiem,
kas notika mūsu eksperimentu laikā.
Taču šī kļūda izrādījās laimīga sakritība.
Mēs ievērojām, ka neskartās kultūras
nāca no vietām ar pretēju piesārņojuma līmeni,
tādēļ šī kļūda patiesībā lika mums domāt, ka,
iespējams, mēs varam salīdzināt
dažādus baktēriju noārdīšanas potenciālus
no vietām ar pretēju piesārņojuma līmeni.
Dž.J.: Nu, kad mēs izaudzējām baktērijas,
mēs vēlējāmies izolēt celmus, veidojot švīkas uz starpplāksnēm,
jo mēs domājām, ka tādējādi
būtu mazāka iespēja notikt negadījumiem, bet mēs atkal kļūdījāmies.
Velkot švīkas, mēs agarā izbaksījām caurumus
un piesārņojām dažus paraugus un sēnītes.
Tā rezultātā mums vajadzēja veidot švīkas vairākas reizes.
Tad mēs sekojām līdzi ftalātu izlietojumam
un baktēriju augšanai,
un uzzinājām, ka tām bija kopīga iezīme —- apvērsta korelācija,
pieaugot baktēriju populācijām,
ftalātu koncentrācija samazinājās.
Tas nozīmēja, ka mūsu baktērijas patiešām pārtika no ftalātiem.
M.V.: Nu, kad bijām atklājušas baktērijas, kas patiesi spēja noārdīt ftalātus,
mēs prātojām, kuras baktērijas tās varēja būt.
Tad mēs ar Dženiju paņēmām trīs visefektīvākos celmus
un veicām gēnus pastiprinošu sekvencēšanu
un salīdzinājām mūsu datus ar tīmeklī atrodamo plašo datubāzi.
Mēs bijām priecīgas redzēt, ka,
lai arī, mūsu trīs baktēriju celmi ir bijuši identificēti iepriekš,
divi no tiem iepriekš netika saistīti
ar ftalātu sadalīšanu, tātad tas bija jauns atklājums.
DžJ: Lai labāk izprastu, kā šī bionoārdīšana strādā,
mēs vēlējāmies apstiprināt šo trīs celmu kataboliskos ceļus.
Lai to izdarītu, mēs atdalījām enzīmus no mūsu baktērijām
un likām tiem reaģēt ar ftālskābes starpposmu.
MV: Mēs novērojām šo eksperimentu ar spektrofotometriju
un ieguvām šo skaisto grafiku.
Šis grafiks parāda, ka mūsu baktērijām patiesi
piemīt ģenētiskas ftalātu sadalīšanas īpašības.
Mūsu baktērijas spēj pārveidot ftalātus, kaitīgu toksīnu,
tādos galaproduktos kā oglekļa dioksīds, ūdens
un spirts.
Es zinu, ka daži no jums pūlī domā, ka
oglekļa dioksīds ir briesmīgs, tas izraisa siltumnīcas efektu.
Taču, ja mūsu baktērijas nebūtu attīstījušās ftalātu sadalīšanai,
tās būtu izmantojušas citu oglekļa avotu
un aerobā respirācija vienalga būtu novedusi tās
līdz tādiem galaproduktiem kā oglekļa dioksīds.
Tāpat mums bija interesanti redzēt, ka,
lai arī mēs ieguvām lielāku noārdītājbaktēriju
daudzveidību no vietas, kas bija putnu dzīvotne,
visefektīvākās baktērijas mēs ieguvām izgāztuvē.
Tas pilnībā parāda, ka daba attīstās
caur dabisko izlasi.
Dž.J.: Tā mēs ar Mirandu nosūtījām šo pētījumu
uz Sanofi „BioGENEius” sacensībām un tas tika atzīts
par pētījumu ar vislielāko komercializācijas potenciālu.
Lai arī mēs nebijām pirmās, kas atklāja, ka baktērijas
spēj noārdīt ftalātus,
mēs bijām pirmās, kas ielūkojās vietējā upē un
atrada iespējamu risinājumu vietēja mēroga problēmai.
Mēs esam ne tikai pierādījušas, ka baktērijas
var būt risinājums plastmasas piesārņojumam, bet arī to, ka
esot atvērti nenoteiktiem iznākumiem un risku uzņemšanās
rada iespējas negaidītiem atklājumiem.
Šajā ceļojumā mēs arī atklājām savu kaislību pret zinātni,
un pašlaik universitātē turpinām citus
degizrakteņu ķīmisko vielu pētījumus.
Mēs ceram, ka drīzā nākotnē,
mēs būsim spējīgas radīt tādu organismu modeļus,
kas spēj noārdīt ne tikai ftalātus,
bet daudz un dažādus citus piesārņotājus.
Mēs varētu izmantot šo notekūdeņu attīrīšanas vietās,
lai attīrītu upes
un citus dabīgos resursus.
Un, iespējams, kādu dienu mēs būsim spējīgi tikt galā ar
cieto plastmasas atkritumu problēmu.
M.V.: Domāju, ka mūsu ceļš ir pilnībā mainījis
mūsu skatījumu uz mikroorganismiem,
un mēs ar Dženiju esam pierādījušas,
ka pat kļūdas var novest pie atklājumiem.
Einšteins reiz teica:
„Nevar atrisināt problēmas, izmantojot to pašu
domāšanu, kādu izmantojāt tās radot.”
Ja mēs izgatavojam plastmasu sintētiski, tad mēs domājam,
ka risinājums būtu to sadalīt bioķīmiski.
Paldies. Dž.J.: Paldies.
(Aplausi)
Kriss Andersons: Džulian, esat sveicināts.
Ziņo, ka jūsu radītā organizācija WikiLeaks
pēdējos gados ir
izplatījusi vairāk slepenu dokumentu
nekā visas pasaules plašsaziņas līdzekļi kopā.
Vai tā varētu būt?
Džulians Asanžs: Jā, vai tā varētu būt?
Ir par ko uztraukties — piekritīsiet? — ka visas pasaules plašsaziņas līdzekļi
tik slikti dara savu darbu,
ka maza aktīvistu grupa
var izplatīt vairāk
šāda veida informācijas,
nekā visa pasaules prese kopā.
K.A.: Kā tas darbojas?
Kā cilvēki izplata šos dokumentus?
Un kā jūs nodrošināt viņu aizsardzību?
Dž.A.: Viņi, cik mēs zinām, ir
visparastākie ziņotāji.
Un mums ir vairāki veidi, lai viņi
spētu mums nogādāt informāciju.
Mēs izmantojam modernas metodes,
lai izplatītu materiālus tīmeklī, lai noslēptu pēdas,
lai apietu likumīgo jurisdikciju
kā Zviedrijā un Beļģijā,
izmantojot šo likumīgo aizsardzību.
Mēs saņemam informāciju pastā,
parastā pastā,
šifrētu vai nē,
pārbaudām to kā parasta ziņu organizācija, noformējam to,
kas reizēm ir kas tāds, ko ir diezgan grūti paveikt,
kad runa ir par
milzīgām informācijas datu bāzēm,
izlaižam to publiski
un tad aizstāvamies
pret neizbēgamajiem tiesiskajiem un politiskajiem uzbrukumiem.
K.A.: Tātad jūs mēģināt garantēt,
ka dokumenti ir patiesi.
Bet patiesībā jūs
gandrīz nekad nezināt, kāda ir šī avota identitāte.
Dž.A.: Taisnība, jā. Mēs to zinām ļoti reti.
Un, ja mēs kādā brīdī to uzzinām,
tad iznīcinām šo informāciju, cik ātri vien iespējams.
(Tālruņa zvans) Sasodīts.
(Smiekli)
K.A.: Droši vien zvana no CIP un prasa,
kāds ir TED piederības kods.
(Smiekli)
Ņemsim šo kā piemēru.
Lūk dokuments,
ko jūs publicējāt pirms dažiem gadiem.
Ja mēs varētu dabūt šo dokumentu ...
Tas bija stāsts Kenijā pirms dažiem gadiem.
Vai jūs varat mums pastāstīt, ko jūs publicējāt un kas notika?
Dž.A.: Šis ir Kroll ziņojums.
Tas bija slepenās izlūkošanas ziņojums,
ko pēc tās vēlēšanām 2004. gadā
sagatavoja Kenijas valdība.
Līdz 2004. gadam apmēram 18 gadus
Keniju vadīja
Daniels araps Mui.
Viņš bija Kenijas maigais diktators.
Un kad Kibaki nokļuva pie varas
caur varas koalīciju, kas centās
Keniju attīrīt no korupcijas,
viņi sagatavoja šo ziņojumu,
tam un saistītajam ziņojumam
iztērējot ap diviem miljoniem mārciņu.
Un tad ziņojums gadījās valdības rokās,
un tā to izmantoja, lai izdarītu politisko spiedienu uz Mui,
kurš bija visbagātākais cilvēks —
vēl joprojām ir visbagātākais cilvēks — Kenijā.
Tas ir Kenijas žurnālistikas svētais Grāls.
Es tur ierados 2007. gadā,
un mums izdevās iegūt šo materiālu
īsi pirms vēlēšanām,
nacionālajām vēlēšanām 28. decembrī.
Kad mēs publicējām šo ziņojumu,
mēs to darījām 3 dienas pēc tam, kad jaunais prezidents Kibaki
bija izlēmis brāļoties ar
cilvēku, ko viņš bija gribējis iznīcināt,
Danielu arapu Mui.
Tajā brīdī šis ziņojums
kļuva kā akmens
ap prezidenta Kibaki kaklu.
K.A.: Un, īsāk sakot,
daļa no ziņojuma noplūda Kenijā,
ne no oficiālajiem avotiem, bet netieši.
Un pēc jūsu domām, tas patiesībā izmainīja vēlēšanas.
Dž.A.: Jā. Tas iekļuva "Guardian" titullapā,
un tika pavairots visās Kenijas kaimiņvalstīs,
Tanzānijas un Dienvidāfrikas presē.
Un tas iekļuva valstī no ārpuses.
Un tas pēc pāris dienām
lika Kenijas presei justies droši, lai par to runātu.
Un to Kenijas televīzijā pārraidīja 20 vakarus,
izmainot balsojumu par 10%,
saskaņā ar Kenijas izlūkošanas ziņojumu,
kas mainīja vēlēšanu rezultātu.
K.A.: Oho, tātad jūsu informācijas noplūde
patiešām būtībā mainīja pasauli?
Dž.A.: Jā.
(Aplausi)
K.A.: Lūk, mēs parādīsim
īsu video klipu no
gaisa spēku uzlidojuma Bagdādei.
Pats video ir garāks.
Bet šis ir tikai īss fragments.
Šis ir spraigs materiāls, man jūs jābrīdina.
Radio: ... tikai ākstos, kolīdz jūs šos noķerat, sāciet darboties.
Es redzu, tur ir četri Humvee...
Labi, skaidrs. Uguni.
Ziņojiet man, kad jūs viņus piebeigsiet. Šaujam!
Aiziet!
Aiziet, uguni!
(Ložmetēja šāvieni)
Turpiniet šaut. Turpiniet šaut.
(Ložmetēja šāvieni)
Turpiniet šaut.
Viesnīca... Bushmaster divi-seši, Bushmaster divi-seši,
mums jākustas, ir laiks!
Labi, mēs tikko atklājām uguni uz astoņiem cilvēkiem.
Jā, redzam divus putniņus (helikopterus), un mēs turpinām apšaudi.
Rodžer. Es viņus piebeidzu.
Divi-seši, šeit divi-seši, mēs kustamies.
Ups, piedod. Kas notika?
Sasodīts, Kail. Labi, ha-ha-ha. Es viņu nošāvu.
K.A.: Tātad, kādas bija tā sekas?
Dž.A.: Ietekme uz cilvēkiem, kas pie tā strādāja,
bija pamatīga.
Beigu beigās mēs nosūtījām divus cilvēkus uz Bagdādi,
lai sīkāk izpētītu šo stāstu.
Šis ir tikai pirmais no trijiem uzbrukumiem,
kas notika šajā vietā.
K.A.: Tātad šajā uzbrukumā nomira 11 cilvēki, ja,
tai skaitā divi Reuters darbinieki?
Dž.A.: Jā. Tika ievainoti divi Reuters darbinieki
un divi mazi bērni.
Kopā tika nogalināti no 18 līdz 26 cilvēkiem.
KA: Un tā publicēšana izraisīja
plašu vardarbību.
Kā jūs domājat, kas bija
šādas reakcijas galvenais cēlonis?
Dž.A.: Es nezinu, man šķiet, ka cilvēki var redzēt
lielu atšķirību spēkā.
Puiši mierīgi iet pa ielu,
un tad Apache helikopters lidinās viena kilometra attālumā,
šaujot ar 30 milimetru šāviņiem
uz ikvienu
meklējot attaisnojumu, lai to darītu
un nogalinot cilvēkus, kas glābj ievainotos.
Tajā bija iejaukti divi žurnālisti, kas noteikti nebija nemiernieki,
jo tas ir viņu pamatdarbs.
K.A.: Tika apcietināts ASV slepenā izlūkošanas dienesta analītiķis
Bredlijs Menings.
Un ir zināms, ka viņš sarakstē atzinās,
ka ir šo video nopludinājis jums,
kopā ar 280,000
slepeniem ASV vēstniecības ziņojumiem.
Vai viņš to izdarīja?
Dž.A.: Mēs noliedzām, ka esam saņēmuši šos ziņojumus.
Pirms apmēram piecām dienām
viņu sodīja
par 150,000 ziņojumu iegūšanu
un 50 ziņojumu nopludināšanu.
Mēs gada sākumā
publicējām
ziņojumu no ASV vēstniecības Reikjavikā.
Bet tas katrā ziņā nav saistīts.
Es šajā vēstniecībā biju biežs viesis.
K.A.: Ja jūs tiešām saņēmāt tūkstošiem
ASV vēstniecības diplomātiskos ziņojumus ...
Dž.A: Mēs tos būtu publicējuši. (K.A.: Tiešām?)
Dž.A.: Jā. (K.A.: Jo?)
Dž.A.: Jo šāda veida lietas
atklāj, kāds ir īstais stāvoklis,
piemēram,
arābu valdībās,
īstie cilvēktiesību pārkāpumi šajās valdībās.
Ja jūs ieskatieties atslepenotos ziņojumos,
tajos ir šāda veida materiāli.
K.A.: Parunāsim nedaudz plašāk par to.
Kāda, visā visumā, ir jūsu filozofija?
Kāpēc ir pareizi
mudināt slepenas informācijas nopludināšanu?
Dž.A.: Jautājums ir par to, kāda veida informācija pasaulei ir nozīmīga,
kāda veida informācija
var veicināt pārmaiņas.
Šādas informācijas ir daudz.
Ir tāda informācija,
par kuru noklusēšanu organizācijas maksā naudu,
kas ir ļoti labs signāls,
ka, kad informācija izplatīsies,
ir cerība izmainīt kaut ko uz labo pusi.
Jo organizācijas, zinot vislabāk, kas slēpjas dokumentos,
zinot to no iekšienes,
tērē naudu tam, lai to noslēptu.
Un to mēs ieviešam praksē.
Un tas ir tas, kas veido žurnālistikas vēsturi.
K.A.: Bet vai ir risks, ka
vai nu iejauktajiem atsevišķiem cilvēkiem
vai arī sabiedrībai kopumā
nopludināšanai patiesībā var būt
netīšas sekas?
Dž.A.: Mūsu prakse pierāda, ka nē.
Mums ir smaga imunizācijas politika.
Mums ir speciāla metode informācijas apmaiņai,
kurā personiski —
tajā personīgi identificējot informāciju.
Bet ir likumīgie noslēpumi,
piemēram, ieraksti ar jūsu ārstu,
tā ir slepena informācija.
Bet strādājot ar ziņotājiem un to sniegto informāciju
var saprast, ka viņi ir augsti motivēti.
K.A.: Tātad viņi ir augsti motivēti.
Un ko jūs teiktu, piemēram,
kāda vecākiem,
kuru dēls dienē ASV karaspēkā,
un viņš saka, "Zināt ko,
jūs atklājat kaut ko, ko kādam ir vēlēšanās atklāt.
Tas parāda, ka ASV karavīrs smejas,
cilvēkiem mirstot.
Tas rada iespaidu, ir radījis iespaidu
miljoniem cilvēku visā pasaulē,
ka ASV karavīri ir necilvēcīgi ļaudis.
Patiesībā viņi tādi nav. Mans dēls tāds nav. Kā jūs tā varējāt?"
Ko jūs par to teiksiet?
Dž.A.: Jā, mēs ar tādām lietām bieži sastopamies.
Bet atcerieties, ka cilvēkiem Bagdādē,
cilvēkiem Irākā, cilvēkiem Afganistānā
nav nepieciešams skatīties video;
viņi to redz katru dienu.
Tāpēc tas nemainīs viņu viedokli. Tas nemainīs viņu izpratni.
Tas ir tas, ko viņi redz katru dienu.
Tas mainīs to cilvēku izpratni un viedokli,
kuri par to visu maksā.
Un tā ir mūsu cerība.
K.A.: Jūs atradāt veidu kā izgaismot
to, ko jūs redzat kā
šos tumšos biznesa un politikas noslēpumus.
Gaisma ir laba.
Bet vai jūs šajā faktā neredzat ironiju, ka
ja jūs vēlaties, lai šī gaisma spīdētu,
jums pašam ir
jārada slepenība ap saviem avotiem?
Dž.A.: Ne gluži. Mums pagaidām nav
neviens WikiLeaks disidents.
Mums nav avoti, kas būtu disidenti citiem avotiem.
Ja tādi parādītos, mums tā būtu sarežģīta situācija.
Bet mēs laikam izturamies tā,
ka cilvēki jūtas
morāli pakļauti
turpināt mūsu uzdevumu, nevis to izjaukt.
K.A.: Es patiesībā esmu ieinteresēts, balstoties uz to, ko esam līdz šim dzirdējuši —
man ir interese par viedokļiem TED publikā.
Zināt, šeit varētu būt dažādi viedokļi
par WikiLeaks un Džulianu.
Piemēram, varonis — cilvēku varonis —
gaismas nesējs.
Bīstams kārtības traucētājs.
Kurš par varoni?
Un kurš par kārtības traucētāju?
Dž.A.: Nu, beidziet. Ir taču kādam jābūt.
K.A.: Šis ir maigs pūlis, Džulian, maigs pūlis.
Mums jācenšas vairāk. Parādīsim viņiem citu piemēru.
Lūk ir kaut kas, ko jūs vēl neesat publicējis,
bet TED jūs jau to esat izdarījis.
Tas ir intriģējošs stāsts, kas tikko noticis, vai ne?
Kas tas ir?
Dž.A.: Šis ir paraugs tam, ko mēs darām
katru dienu.
Pagājušā gada beigās — pagājušā gada novembrī —
Albānijā notika virkne šahtu
avāriju,
kā avārija Meksikas līcī,
taču ne tik liela.
Un mēs saņēmām ziņojumu —
inženieru analīzi par to, kas notika —
kur tika teikts, ka patiesībā drošības sargi
no dažām konkurējošām naftas firmām
tur novietoja mašīnas un tās uzspridzināja.
Un daļa no albāņu valdības tajā bija iesaistīta, utt., utt.
Un inženieru ziņojumā
nekas netika pieminēts.
Tāpēc tas mums bija ļoti sarežģīts dokuments.
Mēs to nevarējām pārbaudīt, jo nezinājām,
kurš to uzrakstīja un par ko tajā rakstīts.
Mēs bijām skeptiski noskaņoti, jo, iespējams,
konkurējoša naftas firma vienkārši spēlējās ar šo jautājumu.
Un mēs to publicējām ar šādu piebildi:
"Mēs esam skeptiski noskaņoti.
Mēs neesam droši, bet ko mēs citu varam darīt?
Materiāls izskatās pārliecinošs.
bet mēs to vienkārši nevaram pārbaudīt".
Un tad mēs šajā nedēļā
saņēmām vēstuli
no kompānijas, kas to uzrakstīja
gribot uzzināt mūsu avotu,
(Smiekli)
vaicājot, "Nu, no kurienes jūs to ieguvāt".
Un mēs atbildējām, "Ooo, pastāstiet sīkāk.
Par kādu dokumentu tieši jūs runājat?
Vai jūs varat pierādīt, ka jums ir likumīgas tiesības pār šo dokumentu?
Vai tas patiešām ir jūsu?"
Tā nu viņi mums atsūtīja ekrānuzņēmumu
ar autoru
Microsoft Word ID.
Jā.
(Aplausi)
Tas notika diezgan bieži.
Tā ir kā viena no mūsu
identifikācijas metodēm — pārbaudot, kāds ir materiāls,
cenšoties piespiest šos puišus rakstīt vēstules.
K.A.: Jā. Vai jums ir bijusi informācija
no BP iekšienes?
Dž.A.: Jā, mums bija daudz informācijas, bet šobrīd
mēs ejam cauri tādam kā nopietnai līdzekļu vākšanai un tehnoloģiju krīzei.
Mūsu publikāciju apjomi
pēdējo dažu mēnešu laikā
ir sarukuši,
kamēr mēs pārveidojam mūsu atmaksas sistēmas
milzīgajai publikas interesei, kāda mums ir.
Tā ir problēma.
Kā ikviena augoša jaundibināta organizācija
mēs esam pārņemti
ar mūsu attīstību.
Un tas nozīmē, ka mēs saņemam milzīgu daudzumu
ļoti augsta kalibra ziņotāju
atklājumu,
bet mums nav pietiekami daudz cilvēku, lai
apstrādātu un pārbaudītu šo informāciju.
K.A.: Tātad tā ir galvenā vājā vieta,
pamatā žurnālistikas brīvprātīgie
un/vai žurnālistikas peļņas finansēšana?
Dž.A.: Jā. Jā, un uzticami cilvēki.
Mēs esam organizācija,
kurai ir grūti augt ļoti ātri,
tā materiāla veida dēļ, ar ko mēs darbojamies.
Mums ir jāpārstrukturizējas,
lai piesaistītu cilvēkus,
kas darbotos ar augstākās nacionālās drošības lietām,
un tad arī ar zemākās drošības lietām.
K.A.: Palīdziet mums saprast personīgi jūs
un to, kā jūs nonācāt līdz tam visam.
Un es domāju, ka lasīju, ka kā bērns
jūs mācījāties 37 dažādās skolās.
Vai tā ir tiesa?
Dž.A.: Mani vecāki darbojās filmu biznesā
un tādēļ arī bēguļoja no kulta,
un šo divu kombinācija ...
(Smiekli)
KA: Psihologs varētu teikt,
ka tā ir augošas paranojas recepte.
Dž.A.: Kas, filmu bizness?
(Smiekli)
(Aplausi)
KA: Un jūs arī bijāt — šķiet,
jūs agrā vecumā bijāt arī hakeris
un agri saskārāties ar varas iestādēm.
Dž.A.: Es biju žurnālists.
Es jaunībā biju ļoti jauns žurnālists aktīvists.
Es rakstīju žurnālā,
kad biju padsmitnieks, pret mani par to tika ierosināta lieta.
Tādēļ jums jābūt piesardzīgam ar hakeri.
Ir kāda, ir metode,
kas var tikt izmantota dažādām lietām.
Diemžēl, šajā brīdī
to pārsvarā izmanto krievu mafija,
lai apzagtu jūsu vecmāmiņas bankas kontus.
Šim vārdam "hakeris" tagad ir tāda kā
negatīva pieskaņa.
K.A.: Jā, es noteikti nedomāju,
ka jūs apzogat kāda vecmāmiņas bankas kontu.
Bet kas ir ar
jūsu pamatvērtībām?
Vai varat radīt mums priekšstatu, kādas tās ir
un varbūt pastāstīt kādu atgadījumu jūsu dzīvē,
kas palīdzēja tām veidoties?
Dž.A.: Neesmu pārliecināts par to kā tās veidojās.
Bet pamatvērtības:
krietni, spējīgi, cēlsirdīgi cilvēki
nerada upurus;
viņi tos audzina.
Un tas ir kaut kas no mana tēva
un kaut kas no citiem spējīgiem, cēlsirdīgiem cilvēkiem,
kas ir bijuši manā dzīvē.
K.A.: Spējīgi un cēlsirdīgi cilvēki nerada upurus;
viņi tos audzina?
Dž.A.: Jā. Un ziniet,
es esmu kaujinieciski noskaņots cilvēks,
tādēļ neesmu ļoti audzinošs.
Bet kaut kādā veidā —
Ir cits veids kā audzināt upurus,
kas ir jādara policijai ar noziegumu
izdarītājiem.
Un tas ir kaut kas,
kas ilgu laiku ir bijis
manā raksturā.
K.A.: Ļoti ātri, pēdējā minūtē, izstāstiet mums stāstu:
kas notika Īslandē?
Jūs būtībā tur kaut ko publicējējāt,
nokļuvāt nepatikšanās ar banku,
un tad turienes ziņu dienestam
bija aizliegts pārraidīt sižetu.
Tā vietā viņi reklamēja jūsu pusi.
Tas Īslandē jūs padarīja ļoti pazīstamu. Kas notika tālāk?
Dž.A.: Jā, tā ir lieliska lieta.
Īslande gāja cauri finansiālajai krīzei.
Tas bija vissmagākais trieciens, kāds jebkad bijis kādai pasaules valstij.
Tās banku sektors bija 10 reizes lielāks par
visas atlikušās ekonomikas IKP.
Lai nu kā, pagājušā gada jūlijā
mēs publicējām šo ziņojumu.
Un nacionālajam TV kanālam tika aizliegts par to runāt
piecas minūtes pirms tas izgāja ēterā.
Kā no filmas, uz ziņu galda tika nolikta pavēle,
un diktors teica,
"Nekad tāds iepriekš nav noticis. Ko mums darīt?"
Mēs tā vietā visu pārraides laiku kā tekstu
rādījām tīmekļa vietnes adresi.
Un mēs kļuvām ļoti populāri Īslandē,
devāmies uz Īslandi un runājām par šo tēmu.
Un sabiedrībā bija noskaņojums,
ka tas nekad vairs nedrīkst atkārtoties.
Un rezultātā,
strādājot kopā ar dažiem īslandiešu politiķiem
un dažiem citiem starptautiskiem tieslietu ekspertiem,
mēs salikām kopā jauna veida
likumu krājumu komplektu Īslandei,
lai tā kļūtu par sava veida ārzonas paradīzi
brīvajai presei,
ar visspēcīgāko žurnālistiskas aizsardzību pasaulē,
ar jaunu Nobela prēmiju
runas brīvībai.
Īslande ir ziemeļvalsts,
tāpēc, tāpat kā Norvēģija, tā ir spējīga iekļauties sistēmā.
Un tikai pirms mēneša
to vienbalsīgi apstiprināja īslandiešu parlaments.
K.A.: Oho.
(Aplausi)
Pēdējais jautājums, Džulian.
Kad jūs domājat par nākotni,
vai domājat, ka visdrīzāk
Lielais brālis visu kontrolēs vēl stringrāk,
būs lielāka slepenība,
vai arī mēs vērosim
Lielo brāli,
vai arī tas viss notiks kā savādāk?
Dž.A.: Neesmu pārliecināts par to, kā tas notiks.
Ir milzīgs spiediens,
lai saskaņotu runas brīvības likumus
un caurspīdīgu likumdošanu visā pasaulē --
ES robežās,
starp Ķīnu un ASV.
Kādā veidā tas attīstīsies? Ir grūti to paredzēt.
Tāpēc šis ir ļoti interesants laiks, kurā dzīvot.
Tāpēc ar pavisam nelielām pūlēm
mēs varam mainīt situāciju uz vienu vai otru pusi.
K.A.: Labi, izskatās, ka es atspoguļoju publikas viedokli
un saku: "Džulian, esat uzmanīgs
un lai spēks ir ar jums".
Dž.A.: Paldies, Kris. (K.A.: Paldies.)
(Aplausi)
Tā, es vēlētos sākt ar jautājumu:
Kad jūs pēdējo reizi nosauca par bērnišķīgiem?
Tādus bērnus kā es
par bērnišķīgiem mēdz saukt diezgan bieži.
Katru reizi, kad kaut ko pieprasām bez pamata,
uzvedamies neatbildīgi
vai izrādām jebkādas citas pazīmes,
ka esam parasti Amerikas pilsoņi,
mūs nosauc par bērnišķīgiem,
un tas mani tiešām uztrauc.
Galu galā, paskatieties uz šiem notikumiem:
imperiālisms un kolonizācija,
pasaules kari, Džordžs Bušs.
Pajautājiet sev: kurš ir atbildīgs par tiem? Pieaugušie.
Un ko ir izdarījuši bērni?
Nu, Anna Franka (Anne Frank) aizkustināja miljoniem ļaužu,
iespaidīgi aprakstot holokaustu,
Rubija Bridžesa (Ruby Bridges) palīdzēja beigt rasu segregāciju Amerikas Savienotajās Valstīs,
un, pavisam nesen,
Čārlijs Simpsons (Charlie Simpson) palīdzēja savākt
120 000 mārciņu ziedojumu Haiti,
braucot uz sava mazā velosipēda.
Tātad, kā liecina šie piemēri,
vecumam te nav nekādas nozīmes.
Pazīmes, ko pasaulē saukā par bērnišķīgām,
bieži vien ir novērojamas arī pieaugušajos,
tāpēc mums būtu jāatceļ šis vecumu diskriminējošais vārds,
kad kritizējam uzvedību,
kas ir saistīta ar bezatbildību un iracionālu domāšanu.
(Aplausi)
Paldies.
Bet vispār, kurš var apgalvot,
ka noteiktu veidu iracionāla domāšana
nav tieši tas, kas pasaulei ir vajadzīgs?
Varbūt jums agrāk bija milzu plāni,
bet jūs apstājāties, domājot:
"tas nav iespējams" vai "tas maksā pārāk dārgi",
vai "man no tā nebūs nekāda labuma".
Labi vai slikti, bet mūs, bērnus, tik ļoti nekavē
visādas pārdomas par iemesliem, kāpēc kaut ko nedarīt.
Bērni var būt iedvesmojošu centienu pārpilni
un cerīgi domājoši,
es, piemēram, vēlos, lai neviens nebūtu izsalcis
un lai viss būtu bez maksas, tādu kā utopiju.
Cik daudzi no jums joprojām sapņo par ko tādu
un tic iespējām?
Reizēm zināšanas par vēsturi
un iepriekšējām utopisko ideālu neveiksmēm
var būt apgrūtinājums,
jo jūs zināt — ja viss būtu par velti,
tad pārtikas krājumi izsīktu,
un pārtikas trūktu, un sāktos haoss.
No otras puses —
mēs, bērni, joprojām sapņojam par pilnību.
Un tas ir labi, jo, lai
kaut kas kļūtu par realitāti,
vispirms par to ir jāsapņo.
Mūsu bezbailība fantazēt daudzējādi
palīdz izvērst iespēju robežas.
Piemēram, stikla muzejā Takomā, Vašingtonas štatā,
štatā, kur es dzīvoju — juhū, Vašingtona! —
(Aplausi)
ir programma ar nosaukumu "Bērni modelē stiklu",
un bērni uzzīmē savas idejas par stikla mākslu.
Mākslinieks-rezidents teica, ka
dažas no vislabākajām idejām viņi guva tieši no šīs programmas,
jo bērni nedomā par ierobežojumiem,
par to, cik grūti varētu būt izpūst stiklu noteiktās formās.
Viņi vienkārši domā par labām idejām.
Kad domājat par stiklu, jūs varat
domāt par krāsainām skulptora Šihuli (Chihuly) kompozīcijām
vai varbūt itāļu vāzēm,
bet bērni izaicina stikla māksliniekus doties tālāk,
karaļvalstī ar čūskām ar lauztām sirdīm,
un bekona zēniem, kam, kā jūs redzat, ir "gaļas redze".
(Smiekli)
Mums piemītošajai gudrībai
nav jābūt speciālistu zināšanām.
Bērni jau daudz ko mācās no pieaugušajiem,
un mums ir daudz, ko mācīt.
Manuprāt, pieaugušajiem vajadzētu sākt mācīties no bērniem.
Es lielākoties runāju ar auditorijām no izglītības jomas,
ar skolotājiem un skolniekiem, un man patīk šī analoģija.
Klases priekšā nebūtu jāatrodas tikai skolotājam,
kas saka skolēniem darīt to vai darīt šo.
Skolēniem vajadzētu mācīt savus skolotājus.
Mācīšanai pieaugušo un bērnu vidū
vajadzētu būt abpusējai.
Patiesībā, diemžēl, ir mazliet citādi,
un tas ir ļoti saistīts ar uzticēšanos vai tās trūkumu.
Ja jūs kādam neuzticaties, jūs viņu ierobežojat, vai ne?
Ja es šaubos par vecākās māsas iespējām
atmaksāt 10 procentu likmi,
ko noteicu viņas iepriekšējam parādam,
es aizturēšu viņas iespējas aizņemties no manis vairāk,
līdz viņa atdos parādu. (Smiekli)
Patiess stāsts, starp citu.
Liekas, ka pieaugušajiem
pārsvarā ir ierobežojoša attieksme pret bērniem,
sākot ar katru "nedari tā",
"nedari šitā" skolas rokasgrāmatā,
un beidzot ar ierobežojumiem par skolas interneta lietošanu.
Kā redzam no vēstures, režīmi kļūst despotiski,
kad uztraucas par kontroles saglabāšanu.
Un, lai arī pieaugušie var vēl nebūt
totalitāra režīma līmenī,
bērniem nav nekādas vai ir maza teikšana noteikumu veidošanā,
kad patiesībā attieksmei vajadzētu būt abpusējai,
tas ir, pieaugušajiem vajadzētu mācīties
un ņemt vērā vēlmes,
ko izsaka jaunākie sabiedrības locekļi.
Vēl sliktāks par ierobežošanu ir fakts,
ka pieaugušie bieži vien nepietiekami novērtē bērnu iespējas.
Mums patīk izaicinājumi, bet, ja ekspektācijas ir zemas,
ticiet man, mēs nolaižamies līdz tām.
Mani vecākiem galīgi nebija zemas ekspektācijas
saistībā ar mani un manu māsu.
Nu labi, viņi neteica mums kļūt par doktoriem
vai juristiem, vai kaut ko tādu,
bet mans tēvs mums lasīja
par Aristoteli
un pirmajiem baktēriju apkarotājiem,
kamēr daudzi citi bērni klausījās
"Autobusa riteņi iet uz riņķi".
Mēs dzirdējām arī to, bet "Pirmie baktēriju apkarotāji" ir riktīgi labie.
(Smiekli)
Man patika rakstīt no četru gadu vecuma,
un, kad man palika seši gadi,
mamma man nopirka pašai savu klēpjdatoru ar programmu Microsoft Word.
Paldies, Bil Geits, un paldies, mamm.
Esmu uzrakstījusi vairāk nekā 300 īsos stāstus
uz tā mazā klēpjdatora,
un es gribēju publicēties.
Tā vietā, lai izsmietu šo kaprīzi,
ka bērns vēlas publicēties,
vai sacītu "pagaidi, līdz kļūsi vecāka",
mani vecāki mani tiešām atbalstīja.
Daudzi izdevēji gan nebija tik pretimnākoši.
Viens liels bērnu literatūras izdevējs ironiski sacīja,
ka viņi nestrādā ar bērniem.
Bērnu literatūras izdevējs un nestrādā ar bērniem?
Nezinu gan, sanāk tā kā atgrūst lielu daļu klientu.
(Smiekli)
Bet viens izdevējs, Action Publishing,
bija ar mieru riskēt un man uzticēties,
un paklausīties, kas man bija sakāms.
Viņi izdeva manu pirmo grāmatu, "Flying Fingers" — to var redzēt šeit —
un kopš tā laika es esmu runājusi simtiem skolu,
lasījusi referātus tūkstošiem pedagogu
un, visbeidzot, šodien runāju ar jums.
Es augstu vērtēju jūsu uzmanību šodien,
jo, lai parādītu, ka jums tiešām tas rūp,
jūs klausāties.
Bet šajā rožainajā ainā ir kāda problēma
ar bērniem, kas ir tik ļoti labāki par pieaugušajiem.
Bērni izaug un kļūst par pieaugušajiem, tādiem pašiem kā jums.
(Smiekli)
Vai tiešām tādiem pašiem kā jums?
Mērķis ir nevis padarīt bērnus par tādiem pieaugušajiem kā jūs,
bet gan par labākiem, nekā jūs esat bijuši,
un tas varētu būt mazliet sarežģīti,
ņemot vērā jūsu CV,
bet progress notiek,
jo jaunas paaudzes un jauni laikmeti
aug un attīstās, un kļūst labāki par iepriekšējiem.
Tieši tāpēc mēs vairs neesam tumšajos viduslaikos.
Nav svarīga vieta, ko ieņemat dzīvē,
jūsu pienākums ir radīt iespējas bērniem,
lai mēs varētu izaugt un pārņemt varu.
(Smiekli)
Pieaugušie un TED kolēģi,
jums ir jāklausās un jāmācās no bērniem,
un jāuzticas mums, un jāgaida no mums vairāk.
Jums ir jāieklausās šodien,
jo mēs būsim līderi rīt,
tas nozīmē, ka mēs par jums rūpēsimies,
kad jūs būsiet veci un senili. Joks.
Nē, patiešām, mēs būsim nākamā paaudze,
mēs būsim tie, kas bīdīs pasauli.
Un, ja nedomājat, ka tas jums ir svarīgi,
atcerieties, ka klonēšana ir iespējama,
un ka tas nozīmē vēlreiz piedzīvot bērnību,
un tādā gadījumā jūs gribēsiet, lai jūs dzird,
tieši tāpat, kā to grib mana paaudze.
Pasaulei ir nepieciešamas iespējas
jauniem līderiem un jaunām idejām.
Bērniem ir nepieciešamas iespējas vadīt un kaut ko sasniegt.
Vai esat gatavi tās dot?
Jo pasaules problēmām
nebūtu jābūt cilvēku dzimtas mantojumam.
Paldies.
(Aplausi)
Paldies. Paldies.
Tā, iedomājieties, ka stāvat kaut kur Amerikā uz ielas,
un pie jums pienāk japānis un jautā:
„Atvainojiet, kā sauc šo kvartālu?”
Jūs atbildat, „Atvainojiet. 
Nu, šī ir Oukstrīta, tā ir Elmstrīta.
Tā ir 26. māja, tā — 27.”
„Labi,” viņš atbild, „bet kā sauc to kvartālu?”
Jūs atbildat: „Nu, kvartāliem nav nosaukumu.
nosaukumi ir ielām; kvartāli ir tikai
vietas bez nosaukumiem starp ielām.”
Viņš aiziet, nedaudz apjucis un vīlies.
Tagad iedomājies, ka stāvat uz ielas kaut kur Japānā,
jūs pagriežaties pret blakus cilvēku un jautājat:
„Atvainojiet, kā sauc šo ielu?”
Viņi atbild: „Nu, tas ir 17. kvartāls, šis — 16. kvartāls.”
Un jūs atbildat: „Labi, un kā sauc šo ielu?”
Un viņi atbild, „Nu, ielām nav nosaukumu.
Nosaukumi ir kvartāliem.
Paskatieties Google Maps. 
Lūk, 14.,15., 16., 17., 18., 19. kvartāls.
Visiem kvartāliem ir nosaukumi.
Ielas ir tikai vietas bez nosaukumiem starp kvartāliem.
Un tad jūs jautājat: „Labi, 
bet kā tad jūs zināt savu mājas adresi?”
„Vienkārši,” viņš atbild, „šis ir astotais kvartāls.
Es dzīvoju 17. kvartālā, mājā numur viens.”
Jūs sakāt, „Labi. Bet, staigājot pa apkaimi,
es ievēroju, ka māju numuri nav secīgi.”
Viņš atbild, „Protams, ka ir. 
Tās ir numurētas pēc to uzcelšanas secības.
Pirmā kvartālā uzceltā māja ir māja numur viens.
Otrā uzceltā māja ir māja numur divi.
Trešā ir māja numur trīs. Viegli. Loģiski.”
Tāpēc man patīk, ka dažreiz mums ir
jādodas uz otru pasaules malu,
lai atskārstu pieņēmumus, 
par kuriem mēs agrāk nezinājām
un saprastu, ka arī pretstats var būt pareizs.
Tā, piemēram, Ķīnā ārsti uzskata,
ka viņu darbs ir rūpēties, lai tu būtu vesels.
Tāpēc katru mēnesi, kuru esat vesels, jūs viņiem maksājat,
un, kad esat slims, jums viņiem nav jāmaksā, 
jo viņi nav kārtīgi darījuši
savu darbu. Viņi kļūst bagāti, 
jums esot veselam, nevis slimam.
(Aplausi)
Lielākajā daļā mūzikas, mēs uzskatam „viens”
kā pirmo sitienu, muzikālās frāzes sākumu. 
Viens, divi, trīs, četri.
Bet Rietumāfrikas mūzikā „viens”
uzskata par frāzes beigām,
kā atstarpi pirms teikuma beigām.
To var dzirdēt ne tikai frāzējumā, 
bet arī tajā kā viņi skaita ritmu.
Divi, trīs, četri, viens.
Arī šī karte ir precīza.
(Smiekli)
Ir sakāmvārds, ka vienalga kādu patiesu lietu 
jūs pateiktu par Indiju,
arī pretstats ir patiesība.
Tāpēc, neaizmirsīsim, vienalga — TED vai visur citur,
kur var dzirdēt ģeniālas idejas,
arī pretējais var būt patiesība.
Domo arigato gozaimašita!
Es vēlos pastāstīt,
kādēļ izgāžas daudzi e-veselības projekti.
Es uzskatu, ka būtiskākais iemesls ir tas,
ka mēs esam pārstājuši ieklausīties pacientos.
Lai to labotu, mēs Radboundas universitātē
pieņēmām darbā Ieklausīšanās speciālistu.
Bez zinātniskas pieejas,
viņa vienkārši uzvāra kafiju vai tēju
un vaicā pacientiem, ģimenēm, radiniekiem:
„Kā jums iet?
Kā mēs varam jums palīdzēt?“
Mēs domājam, mums gribētos domāt,
ka viena no lielākajām problēmām,
kādēļ visi, varbūt ne pilnīgi visi,
bet kādēļ vairums e-veselības projektu izgāžas:
jo mēs esam pārstājuši ieklausīties.
Šie ir mani svari ar bezvadu Internetu. Tie ir ļoti vienkārši.
Tiem ir viena poga: ieslēgts/izslēgts.
Katru rītu es uz tiem uzkāpju.
Un, jā, man ir mērķis,
kā jūs varat redzēt.
Mans mērķis ir svērt 95 kg.
Taču šie svari ir izveidoti tik ērti,
ka ikreiz, kad es uz tiem uzkāpju,
tie nosūta datus par manu svaru uz Google Health.
Tos saņem arī mans ģimenes ārsts,
kurš var redzēt, vai man ir problēmas ar svaru.
Ne jau, ka man tieši šajā mirklī
vajadzētu kardiologa palīdzību vai ko tādu,
bet, lai redzētu kāda ir situācija ilgtermiņā.
Ir vēl kāda nianse.
Daži no jums jau zina, ka man ir vairāk nekā 4 000 sekotāju tviterī.
Katru rītu
es uzkāpju uz saviem svariem ar bezvadu Internetu,
un, pirms esmu paspējis iekāpt mašīnā, cilvēki sāk man rakstīt
„Lucian, šorīt tev derētu liesākas brokastis.“
(Smiekli)
Tas ir jaukākais, kas varētu notikt,
jo tas ir līdzcilvēku spiediens,
spiediens no draugiem, lai palīdzētu pacientiem.
To var izmantot liekā svara gadījumos,
to var izmantot,
lai palīdzētu pacientiem pārtraukt smēķēšanu.
No otras puses, to arī varētu izmantot,
lai izkustinātu cilvēkus no krēsliem
un iesaistītu kopējās, spēlēm līdzīgās nodarbēs,
lai cilvēki vairāk rūpētos par savu veselību.
Sākot no nākamās nedēļas, būs pieejams
šis nelielais asinsspiediena mērītājs,
kas savienots ar iPhone vai tamlīdzīgu viedtālruni.
Cilvēkiem, atrodoties mājās, būs iespēja
izmērīt savu asinsspiedienu,
nosūtīt datus savam ārstam
un, piemēram, dalīties šajos datos ar citiem,
par nedaudz vairāk kā 100 dolāriem.
Šeit arī pacienti nonāk tādā situācijā,
kur ne tikai paši var ievākt datus, paši rūpēties par savu veselību.
paši būt sava kuģa kapteiņi,
bet var palīdzēt mums kopējā veselības aprūpes sistēmā,
jo mūs sagaida izaicinājumi,
piemēram, veselības aprūpes izmaksu pieaugums,
divkāršojies pieprasījums un citas lietas.
Ir jāveido tehnoloģijas, kas ir vienkāršas
un jāsadodas roku rokā ar pacientiem, vienā komandā.
To var izdarīt ar šādām ierīcēm,
bet arī ar izmantojot „pūļa spēku”.
Vienu lietu mēs jau paveicām,
un es jūs ar to iepazīstināšu, parādot nelielu video.
(Mūzika)
Daudziem mašīnās ir navigācijas iekārtas.
Daudziem navigācija ir mobilajos tālruņos.
Mēs zinām, kā atrast tuvāko bankomātu
mūsu pilsētā, Māstrihtā.
Tāpat, mēs labi zinām, kur atrast tuvāko degvielas staciju.
Protams, mēs varētu atrast arī tuvāko ēstuvi.
Taču kur atrodas tuvākais defibrilators,
lai palīdzētu šim pacientam?
Mēs pajautājām un neviens nezināja.
Neviens nevarēja pateikt, kur dabūt tuvāko dzīvību glābjošo defibrilatoru
tieši šajā mirklī.
Izdarītais: mēs izmantojām pūļa spēku Nīderlandē.
Mēs izveidojām mājas lapu
un lūdzām lietotājiem: „Ja kaut kur redzat defibrilatoru,
lūdzu ievietojiet informāciju par tā atrašanās vietu,
kādās diennakts stundās tas ir pieejams?”
Protams, ka vietām pieejamība ir tikai darba laikā.
Šobrīd ir informācija par vairāk kā 10 000 defibrilatoriem visā Nīderlandē,
par kuriem mums ir iesniegta informācija.
Nākamais solis, bija izveidot piemērotu lietotni.
Mēs izveidojām iPad lietotni.
Tā ir lietotne, kas balstās uz Layar, papildinātās realitātes pārlūku,
un caur to var atrast šos defibrilatorus.
Ny, kad jūs esat tādā pilsētā kā Māstrihta, un kāds cilvēks sabrūk,
jūs varat izmantot savu iPhone,
un pēc pāris nedēļām arī Microsoft tālruni,
lai atrastu tuvāko defibrilatoru,
ar ko var glābt dzīvību.
Un no šodienas,
mēs iepazīstinām jūs ne tikai ar AED4U — Defibrilators jums,
tas ir šī produkta nosaukums,
bet arī AED4US — Defibrilators mums.
Un mēs gribētu to uzsākt visā pasaulē.
Mēs lūdzam mūsu kolēģus visā pasaulē,
kolēģus citās universitātēs,
palīdzēt mums atrast un kalpot kā kontaktpunktam,
lai ar pūļa spēka palīdzību atrastu visus defibrilatorus visā pasaulē.
Tādēļ, lai jūs arī brīvdienās esot, redzot, kā kāds sabrūk,
vienalga, vai tas ir jūsu radinieks, vai vienkārši kāds jums blakus,
lai jūs zinātu kur to atrast.
Otra lieta, ko mēs vēlamies lūgt
uzņēmumiem visā pasaulē
pārbaudīt šo informāciju par defibrilatoriem.
Tie varētu būt kurjeri
vai, piemēram, tīklu speciālisti,
tikai, lai pārliecinātos, ka pieteiktais defibrilators,
joprojām atrodas savā vietā.
Lūdzu, palīdziet mums šajā darbā
un lūkosim ne tikai padarīt veselību labāku, bet arī paši uzņemties lielāku atbildību par to.
Paldies!
(Aplausi)
Tas nozīmē „es smaidu”.
Tas arī.
Tā ir pele.
Kaķis.
Lūk, mums ir stāsts.
Stāsta sākums, kur šis ir puisis,
un tā ir garāmgājēja zirgaste.
Šeit tas notiek.
Šis ir kad.
Šī ir kasete, kuru meitene ieliek savā kasešu atskaņotājā.
Viņa to nēsā līdzi katru dienu.
To nav jāuzskata par greznību —
viņai vienkārši patīk, ka noteikta mūzika skan noteiktā veidā.
Paskatieties uz viņas stāju, tā ir ievērojama.
Tāpēc, ka viņa dejo.
Viņš, puisis, domā:
„Jēziņ, kādas ir manas izredzes?”
(Smiekli)
Viņš varētu teikt: „Dievs, žēlīgais!”
vai arī „Es tevi ♥!”
„Es skaļi smejos.”
„Es vēlos tevi apskaut„”
Bet viņam galvā ienāk cita doma.
Viņš viņai saka: „Es gribētu tevi uzgleznot uz kafijas krūzes„”
(Smiekli)
Tajā iekšā ielikt krabi.
Ieliet nedaudz ūdens.
Septiņus dažādus sāļus.
Viņam, atrodoties savā komforta zonā, ir šis pēkšņais nodoms,
uzrunāt un lūgt ko pilnīgam svešiniekam.
Viņš saka: „Tu izskaties kā nāra, bet soļo tik graciozi.”
Un meitene saka: „Ko?”
Puisis atbild: „Jā, zinu, zinu.
Tā vien liekas, ka mani sirdspuksti Morzes kodā pauž ko nepiedienīgu.
Vismaz tā šķiet.
Reizēm jūtos kā jaunākā universitātes karsējmeitene —
lamāšanās, neveikli klusuma brīži, un ļoti prastas atskaņas.
Šobrīd, runājot ar tevi, es pat īsti neesmu puisis.
Esmu pērtiķis,
(Smiekli)
kas sūta skūpstus
taurenim.
Bet es vēl joprojām uzskatu, 
ka mums vajadzētu satikties.
Pirmoreiz, un tad regulāri.
Rīt, pusdienslaikā, piektā un četrdesmit otrā dienvidrietumu stūrī,
bet es palikšu līdz tu parādīsies, ar zirgasti vai bez.
Velns, kaut viena pati zirgaste.
Es nezinu, ko vēl tev teikt.
Man ir zīmulis, ko vari aizņemties.
Tu vari ierakstīt manu numuru savā tālrunī.”
Bet meitene ne kust, ne smaida, ne arī sadrūm.
Viņa tikai atsaka; „Nē, paldies.”
Ja?
[ „...man tas nav jāpieraksta”.] (Aplausi)
Šāda ir mūsu dzīve ar bitēm,
un šāda ir mūsu dzīve bez bitēm.
Bites ir vissvarīgākie apputeksnētāji
mūsu augļiem, dārzeņiem, ziediem
un tādai labībai kā sējas lucerna, 
ko ēd mūsu fermu dzīvnieki.
Vairāk kā trešdaļa pasaules labības ražas
ir atkarīga no bišu apputeksnēšanas.
Bet ironiskākais ir tas, ka bites laukos un pļavās nav,
lai apzināti apputeksnētu mūsu barību.
Tās ir tur, jo viņām gribās ēst.
Bites visas nepieciešamās olbaltumvielas savā uzturā iegūst
no putekšņiem
un visus nepieciešamos ogļhidrātus no ziedu nektāra.
Bites ir ziedēdāji,
un tas, kā tās lido no zieda uz ziedu,
gluži kā iepērkoties vietējā ziedu tirdziņā,
arī galu galā sniedz šo vērtīgo 
apputeksnēšanas pakalpojumu.
Tajās pasaules daļās, kur bišu nav,
vai tur, kur stāda augus, kas bites nepievelk,
cilvēkiem maksā par to, lai viņi 
apputeksnēšanu veiktu ar roku.
Šie cilvēki pārvieto putekšņus no zieda uz ziedu
ar otiņu.
Mūsdienās šāda apputeksnēšana ar roku
nav nemaz tik neierasta.
Tomātu audzētāji bieži vien apputeksnē savus tomātu ziedus
ar rokās turamu vibratoru.
Lūk, tomātu kutinātājs. (Smiekli)
Tas ir tāpēc, ka putekšņi tomātu ziedos
ir turēti lielā drošībā
vīrišķajā zieda daļā — putekšnīcā —
un vienīgais veids, kā atbrīvot putekšņus, ir ziedus kratot.
Kamenes ir vienas no retajām bišu sugām pasaulē,
kas ir spējīgas vienlaikus turēties pie zieda un purināt to.
Tās to panāk purinot savus lidošanas muskuļus
frekvencē, kas līdzīga muzikālajai notij C.
Tātad viņas ievibrē ziedus, viņas to ieskandina,
un šī efektīvā zumināšana atbrīvo putekšņus,
un putekšņi sakrājas viscaur uz bites pūkainā ķermenīša,
un tā to aiznes mājās kā ēdienu.
Tomātu audzētāji šobrīd savās siltumnīcās ievieto
kameņu saimes, lai tās apputeksnētu tomātus,
jo stādi iegūst daudz vērtīgāku apputeksnēšanu,
kad tā ir notikusi dabiski,
un viņi iegūst labākas kvalitātes tomātus.
Ir arī citi, iespējams, personīgāki iemesli,
kāpēc būtu jārūpējas par bitēm.
Pasaulē ir vairāk kā 20 000 dažādu bišu sugu,
un tās ir absolūti apburošas.
Šīs bites lielāko daļu savas dzīves cikla pavada
zem zemes vai dobjos stumbros,
un tikai dažas no šīm skaistajām sugām
evolūcijas gaitā ir attīstījušas augsti sociālu uzvedību, kā piemēram, medus bites.
Medus bites ir tādi kā harizmātiskie pārstāvji
pārējām vairāk kā 19 900 sugām,
jo viņās ir kas īpašs,
kas cilvēkus piesaista to pasaulei.
Cilvēkus ir piesaistījušas medus bites
jau kopš agrās dokumentētās vēstures laikiem,
pārsvarā, lai ievāktu to medu,
kas ir vienreizējs dabīgs saldinātājs.
Es tiku ievilkta medus bišu pasaulē
pilnīgas nejaušības dēļ.
Man bija 18 gadu un es biju nogarlaikojusies,
un es bibliotēkā no plaukta izvilku grāmatu par bitēm
un pavadīju visu nakti lasot to.
Es nekad nebūtu iedomājusies, ka kukaiņi
veido tik sarežģītas sabiedrības.
Tā man likās kā zinātniskā fantastika, 
kas kļuvusi par realitāti.
Vēl jocīgāk bija tas, ka tur bija visi šie cilvēki,
biškopji, kuri mīlēja bites kā savas ģimenes locekļus.
Izlasot grāmatu, es zināju, ka man tas jāredz savām acīm.
Tā nu es aizgāju strādāt pie komerciāliem biškopjiem,
ģimenes, kurai piederēja 2,000 bišu stropu Ņūmeksikas štatā.
Mani tas uzreiz aizrāva.
Medus bites var uzskatīt par superorganismiem,
kur bišu saime ir organisms
un to veido 40,000 līdz 50,000
atsevišķu bišu organismu.
Šai sabiedrībai nav centrālās autoritātes.
Neviens nav pie varas.
Tāpēc tas, kā tās nonāk pie kopīgiem lēmumiem,
kā tās sadala uzdevumus un pienākumus,
un, kā tās dara zināmu to, kur ir puķes,
visas viņu kolektīvā sociālā uzvedība ir prātam neaptverama.
Man personīgi mīļākā, un tā, ko esmu pētījusi daudzus gadus,
ir viņu veselības aprūpes sistēma.
Bitēm ir sociālā veselības aprūpe.
Manā laboratorijā mēs pētījām, 
kā bites seko līdzu savai veselībai.
Piemēram, mēs pētījām higiēnu,
to, ka dažas bites spēj noteikt un atsijāt
saslimušos īpatņus no stropa jeb saimes,
un tas bišu saimi saglabā veselu.
Vēl nesenāk mēs pētījām sveķus,
ko bites ievāc no augiem.
Bites lido uz dažiem augiem un nokasa
no lapām ļoti, ļoti lipīgus sveķus,
kurus tās ņem atpakaļ uz ligzdu,
lai izmantotu ligzdas arhitektūras nostiprināšanai.
Mēs to saucam par propolisu.
Mēs esam atklājuši, ka propoliss ir dabīgs dezinfekcijas līdzeklis.
Tās ir dabīgas antibiotikas.
Tas pūznī nogalina visas bakterijas, pelējumu
un citus baciļus,
un tāpēc tas veicina saimes veselību un tās kopīgo imunitāti.
Cilvēki ir zinājuši par propolisa ietekmi
jau kopš Bībeles laikiem.
Mēs cilvēku medicīnai esam ievākuši propolisu
no bišu pūžņiem,
taču mēs nezinājām, cik labs tas ir pašām bitēm.
Medus bitēm ir ievērības cienīgas dabīgas aizsargspējas,
kas vairāk kā 50 millionu gadu
ir saglabājušas tās veselas.
Pirms septiņiem gadiem, ziņojot par medus bišu
saimju masveida izmiršanu,
pirmkārt, ASV,
bija skaidrs, ka kaut kas ir patiešām nogājis greizi.
Mūsu kopīgajā apziņā, patiesi pirmatnējā ziņā,
mēs saprotam, ka nevaram atļauties pazaudēt bites.
Kas tad īsti notiek?
Bites mirst no vairākiem savstarpēji saistītiem cēloņiem,
un es iziešu cauri katram no tiem.
Pamatdoma ir,
ka bišu izmiršana izpaudīsies ainavās bez ziediem
un nestrādājošu pārtikas sistēmu.
Šodien mums ir visvairāk informācijas tieši par medus bitēm,
tāpēc es izmantošu viņas kā piemēru.
Bišu skaits ASV praktiski
samazinās jau kopš 2. pasaules Kara.
Mums ir palikusi puse no dravām,
salīdzinot ar 1945. gadu.
Mūsuprāt, esam nokrituši līdz aptuveni 2 miljoniem bišu stropu.
Iemesls tam ir, ka pēc 2. pasaules kara
mēs mainījām savu lauksaimniecības praksi.
Mēs pārstājām sēt segaugus.
Mēs pārstājām sēt āboliņu un lucernu,
kas ir dabīgie mēslojumi, kas augsnē saista slāpekli
un tā vietā mēs sākām lietot sintētisko mēslojumu.
Āboliņš un lucerna bitēm ir ar uzturvielām ļoti bagāti augi.
Vēl pēc 2. pasaule kara, mēs sākām lietot herbicīdus,
lai nogalinātu nezāles mūsu laukos.
Daudzas no šīm nezālēm ir ziedoši augi,
kas bitēm nepieciešami izdzīvošanai.
Mēs sākām audzēt aizvien lielākas un lielākas labību monokultūras.
Mēs runājam par pārtikas tuksnesi,
vietām mūsu pilsētās, piepilsētās, kur nav pārtikas veikalu.
Tās pašas lauksaimniecības, kas reiz uzturēja bites
nu ir lauksaimniecības pārtikas tuksneši,
kurā aug viena vai divu veida augu,
piemēram, kukurūza un sojas pupiņas.
Kopš 2. pasaules kara mēs sistemātiski
iznīcinām daudzus no šiem ziedošajiem augiem,
kas bitēm vajadzīgi izdzīvošanai.
Šīs monokultūras attiecās arī uz ražu,
kas bitēm ir labvēlīga, piemēram, mandeļkoki.
Pirms 50 gadiem biškopji būtu ņēmuši dažas saimes,
bišu stropus un ielikuši tos mandeļkoku dārzos to apputeksnēšanai,
un arī tādēļ, ka mandeļkoka ziedu putekšņos
ir ļoti daudz olbaltumvielu, kas bitēm ir ļoti labvēlīgi.
Mandeļkoku monokultūras mērogam
vajadzīgā lielākā daļu mūsu valsts bišu,
vairāk kā 1,5 miljoni bišu stropu,
kurus jāved pāri visai valstij,
lai tikai apputeksnētu šo vienu labības veidu.
Tad tos jākrauj atpakaļ kravas mašīnās
un jāved atkal projām,
jo pēc noziedēšanas, mandeļkoku dārzi
kļūst par plašām bezziedu ainavām.
Bites izmirst pēdējo 50 gadu laikā,
un mēs turpinām sēt labību, kurām bites ir nepieciešamas.
Par 300% ir pieaugusi labības raža,
kurai vajadzīga bišu apputeksnēšana.
Tad vēl ir pesticīdi.
Pēc 2. pasaules kara mēs lielā mērogā
sākām izmantot pesticīdus. Tas kļuva vajadzīgs,
jo monokultūras rada svētku mielastu
labību parazītiem.
Nesen pētnieki no Pensilvānijas Štata universitātes
ir sākuši pētīt pesticīdu paliekas
putekšņu kravās, ko bites nes mājās kā ēdienu.
Viņi atklāja, ka katrā putekšņu partijā,
ko medus bites ievāc,
ir vismaz seši nosakāmie pesticīdi,
tostarp pa katrai insekticīdu, herbicīdu
un fungicīdu klasei,
un pat inertas un neapzīmētas sastāvdaļas,
kas ir pesticīdu formulējuma sastāvā,
kas var būt daudz indīgākas nekā pašas aktīvās sastāvdaļas.
Šī mazā bite tur rokās lielu spoguli.
Cik daudz vajadzēs, lai saindētu pašus cilvēkus?
Viens no insekticīdu klases pesticīdiem —
neonikotīnoīdi,
parādās virsrakstos pasaulē jau tagad.
Jūs droši vien par to būsiet jau dzirdējuši.
Tā ir jauna insekticīdu apakšklase.
Tas pārvietojas pa augu, lai labības parazīti,
lapēdāju kukaiņi,
iekostos augā,
saņemtu nāvējošo devu un nomirtu.
Ja viens no šiem, tā sauktajiem, neonikiem
tiek pielietots lielā koncentrācijā,
kā šajā zemes apstrādes gadījumā,
pietiekams daudzums no tā sastāva pārvietojas caur augam
nonāk putekšņos un nektārā,
kur bite šajā gadījumā var uzņemt
lielu devu šī neirotoksīna,
kas bitei rada spazmas un to nogalina.
Lielākajā daļā mūsu lauksaimniecības apstākļu, mūsu lauku
tā ir tikai sēkla, ko klāj insekticīds,
tāpēc mazāka koncentrācija ar ķimikālijām ceļo augā,
un nonāk putekšņos un nektārā,
un ja bite uzņem šo nelielo devu,
vai nu nekas nenotiek
vai arī bite apreibst un kļūst dezorientēta
un var neatrast savu atpakaļceļu uz mājām.
Pāri pār visiem citiem iemesliem, bitēm ir
sava veida slimības un parazīti.
Tas bitēm ir galvenais publiskais ienaidnieks.
Tā sauc par bites ērci.
Trāpīgs nosaukums.
Tas ir liels asinssūcējs parazīts,
kas apdraud bites imūnsistēmu
un izplata vīrusus.
Ļaujiet man jums visu apkopot.
Es nezinu, kāda sajūta ir bitei,
kad pa to ložņā liels asinssūcējs parazīts,
un es nezinu, kā tas ir — būt bitei un sirgt ar vīrusu,
bet es zinu, kā tas ir, kad man ir vīruss — gripa,
un es zinu cik grūti tad man ir aiziet
līdz pārtikas veikalam, lai dabūtu labu uzturu.
Bet ja es dzīvotu pārtikas tuksnesī?
Un ja man būtu jāmēro lieli attālumi,
lai tiktu līdz pārtikas veikalam,
un tad, kad es beidzot dabūtu savu novārgušo ķermeni tur,
es caur savu ēdienu uzņemtu
pietiekamu daudzumu ar pesticīdiem, neirotoksīniem
lai vairs nespētu atrast savu ceļu uz mājām?
To mēs domājam ar daudzveidīgiem
un savstarpēji iedarbojušamies nāves cēloņiem.
Runa nav tikai par medus bitēm.
Visas mūsu skaistās savvaļas bišu sugas
ir apdraudētas, tostarp tomātus apputeksnējošās kamenes.
Šīs bites ir papildspēki mūsu medus bitēm.
Viņas sniedz apputeksnēšanas apdrošināšanu
līdzās mūsu medus bitēm.
Mums ir nepieciešamas visas mūsu bites.
Ko tad mēs iesāksim?
Ko mēs darīsim ar šīm lielajām bišu lamatām,
ko paši esam radījuši?
Izrādās, ka tas ir cerīgi. Tas ir cerīgi.
Ikviens no jums var palīdzēt bitēm
divos ļoti tiešos un vieglos veidos.
Stādiet ziedus, kas ir bitēm draudzīgi
un neapstrādājiet šos ziedus,
šo bišu barību, ar pesticīdiem.
Tāpēc pieslēdzieties internetam un sameklējiet ziedus,
kas ir vietējie jūsu apgabalā un iestādiet tos.
Iestādiet tos podiņā pie durvīm.
Iestādiet tos savā mazdārziņos, mauriņos,
bulvāros.
Iesaistieties kampaņās, lai šos ziedus stāda publiskajos dārzos,
vietējos laukumos, pļavās.
Atstājiet malā lauksaimniecības laukus.
Mums ir vajadzīga skaista ziedu dažādība,
kas plaukst visu silto sezonu,
no pavasara līdz rudenim.
Mums ar ziediem apstādītas ceļmalas vajag mūsu bitēm,
kā arī migrējošajiem taureņiem un putniem
un citai savvaļas dzīvībai.
Mums ir patiesi jāpārdomā atsākt sēt segaugus,
kas bagātina mūsu augsni
un baro mūsu bites.
Mums ir jādažādo mūsu lauki.
Mums jāiestāda ziedošo ražu apmales un dzīvžoga rindas,
lai izjauktu lauksaimniecības pārtikas tuksnešus
un saglābtu šobrīd nestrādājošo pārtikas sistēmu,
ko esam radījuši.
Varbūt tā šķiet kā patiesi niecīga pretreakcija
lielai, milzīgai problēmai — vienkārši ņemt un iestādīt puķes —
taču, kad bitēm ir piekļuve veselīgam uzturam,
arī mums ir piekļuve veselīgam uzturam
izmantojot viņu apputeksnēšanas pakalpojumu.
Un, kad bitēm ir piekļuve veselīgam uzturam,
tām ir vieglāk cīnīties ar savām dabīgajām kaitēm,
savu veselības aprūpi,
uz kuru tās ir paļāvušās miljoniem gadu.
Es šāda veida palīdzībā saskatu sava veida skaistumu,
jo ikvienam no mums ir jārīkojas
mazliet kā bišu pūznim, kukaiņu sabiedrībai,
kur katra atsevišķā rīcība
dod ieguldījumu grandiozam risinājumam,
neatliekamam ieguldījumam,
kas ir daudz lielāks par mūsu
atsevišķo rīcību kopsummu.
Lai šī ziedu stādīšanai
un to pasargāšanai no pesticīdiem
kļūst liela mēroga pārmaiņu dzinējspēku.
Bišu vārdā paldies!
(Aplausi)
Kriss Andersons: Paldies. Viens jautājums.
Pēdējie dati par bišu izmiršanu,
vai ir kādas pazīmes par tuvošanos apakšējai robežai?
Kādas ir jūsu cerības/nomāktības līmenis šajā?
Marla Spivaka: Jā.
Vismaz ASV,
ziemā vidēji tiek zaudēti 30%
no visiem bišu pūžņiem.
Aptuveni pirms 20 gadiem
mēs zaudējām ap 15%.
Tāpēc tas kļūst riskanti.
K.A.: Tie nav 30% gadā, tie ir...
M.S.: Jā, tie ir 30% gadā.
K.A.: 30% gada laikā.
M.S.: Bet biškopji ir spējīgi sadalīt bišu saimes
tāpēc viņi spēj uzturēt to pašu skaitu,
viņi spēj atjaunot daļu zaudējumu.
Mēs esam nonākuši pie lūzuma punkta.
Mēs vairs īsti nevaram atļauties tik daudz zaudēt.
Mums patiešām jānovērtē
visi biškopji. Tāpēc stādiet puķes.
K.A.: Paldies.
(Aplausi)
Daba ir mana mūza un vienmēr bijusi mana kaislība.
Kā National Geographic fotogrāfs, esmu atainojis to daudziem.
Taču pirms pieciem gadiem es devos personiskā ceļojumā
Es gribēju vizualizēt dzīvības stāstu.
Tā ir grūtākā lieta, ko jebkad esmu mēģinājis,
un bija daudz brīžu, kad vēlējos atkāpties.
Taču bija arī atklāsmes.
Un ar vienu no tām es vēlos padalīties šodien.
Es devos uz attālu lagūnu Austrālijā, cerot ieraudzīt Zemi,
kāda tā bija pirms trim miljardiem gadu,
laikā pirms debesis kļuva zilas.
Tur lejā ir stromatolīti,
pirmās dzīvās būtnes, kas ieguva fotosintēzi,
un tā ir vienīgā vieta, kur tās mūsdienās joprojām sastopamas.
Iešana lejā bija kā nokļūšana laika kapsulā,
un es iznācu ārā ar citādu sevis un laika izjūtu.
Šo stromatolītu izdvestais skābeklis
ir tas, ko elpojam šodien.
Stromatolīti ir mana stāsta varoņi.
Es ceru tas ir stāsts, kam būs kāda rezonanse mūsdienās.
Tas ir stāsts par jums un mani, dabu un zinātni.
To sacījis, es vēlētos ielūgt jūs
īsā ceļojumā par dzīvību cauri laikam
Mūsu ceļojums sākas kosmosā, kur laika gaitā matērija kondensējas lodītēs ...
uguns aptverta, sacietēja virsmā.
Uguns izdzisa, radās Zeme, taču tā bija sveša planēta.
Mēness bija tuvāk; viss bija citādāks.
Karstums no iekšienes lika geizeriem izvirt, tā radās okeāni.
Ūdens polos sasala, veidojot Zemes malas.
Ūdens ir dzīvības atslēga, taču sasalušā veidā tas ir apslēpts spēks.
Un kad tas pazūd, Zeme klūst par Marsu.
Taču šī planēta ir citāda, tā iekšēji mutuļo.
Un kur tās enerģija skar ūdeni, parādas kas jauns: dzīvība.
Tā rodas ap Zemes plaisām.
Dubļi un minerāli kļūst par substrātu; tur ir baktērijas.
Kas mācās vairoties, vietām sabiezējot ...
Augošie dzīvie veidojumi zem svešajām debesīm ...
Stromatolīti bija pirmie, kas izdalīja skābekli.
Un tie mainīja atmosfēru.
Dvaša, kas nu pārakmeņojusies dzelzī.
Meteorīti piegādāja ķīmiskos elementus, un, iespējams, arī membrānas.
Dzīvībai nepieciešama membrāna, lai saturētu sevi
lai tā varētu vairoties un pārveidoties.
Šīs ir kramaļģes, vienšūnas fitoplanktons
ar silīcija skeletiem ...
nākotnes elektronisko shēmu plates.
Seklās jūras bagātināja dzīvību sākumā, un tur tā pārveidojās
sarežģītākās formās.
Tā auga līdz ar gaismu un skābekli
Dzīvība norūdījās un kļuva piesardzīga.
Tā iemācījās kustēties un sāka redzēt. Pirmās acis uzauga uz trilobītiem.
Redze tika izsmalcināta zobenastēs,
viena no pirmajām, kas pameta jūru.
Tās joprojām dara to, ko darījušas gadiem, to naidnieki sen zuduši.
Skorpioni no jūras seko laupījumam. Gliemji kļūst par gliemežiem.
Zivis izmēģina abinieku dzīvi. Vardes pielāgojas tuksnesim.
Ķērpji rodas sadarbībā. Sēnes apprecēja aļģes ...
pieķerdamies akmenim un ēdot to arī ... pārveidojot neauglīgo zemi.
Rodas īstie zemes augi, sākumā bez lapām.
Iemācoties stāvēt taisni, tie pieauga izmēros un formā.
Seko fundamentālas paparžu formas,
lai izkaisītu sporas, kas veidoja sēklas.
Dzīvība plauka purvos.
Uz sauszemes dzīvība pārdzīvo kritisko punktu. Vispirms izveidojās žokli; vēlāk zobi.
Ādainie bruņurupuči un tuataras ir tās ēras atbalss.
Bija jāpaiet laikam, lai dzīvība izlauztos no ūdens,
un tā joprojām māj ar roku.
Dzīvība norūdījās, lai spētu apgūt iekšzemi.
Un pūķi, kas radās, šodien joprojām ir starp mums.
Juras laikmeta parks joprojām atmirgo daļā Madagaskaras,
un Brazīlijas centrā,
kur augi saukti par „cikadejām” joprojām ir akmens cieti.
Radās meži un barotas būtnes ar spārniem.
Viena agrā forma atstāja pēdas, it kā tā mirusi tikai vakar.
Un citas lido šodien kā pagātnes atbalss.
Dzīvība guva jauna veida kustīgumu putnu formās.
Flamingo aptvēra kontinentus. Sākās migrācija.
Putni pieredzēja ziedošo augu rašanos.
Ūdens lilijas bija starp pirmajām.
Augi sāka dažādoties un auga, kļūstot par kokiem.
Austrālijā lilija pārveidojās par zāles koku,
un Havaju salās margrietiņa kļuva par sudrabzobena koku.
Āfrikā Gondvāna radīja Protejas.
Taču, kad šis senais kontinents salūza, dzīvība kļuva kuplāka.
Radās tropiskie lietus meži, aizšķiļot jaunus savstarpējās atkarības slāņus.
Vairojās sēnes. Radās orhidejas, veidojās ģenitālijas insektu pievilināšanai ...
triks, ko veic lielākā Zemes puķe.
Koevolūcija savija insektus, putnus un augus uz mūžu.
Kad putni nespēj lidot, tie kļūst ievainojami.
Kivi ir, un tāpat ir arī šie vanagi, iesprostoti pie Antarktīdas.
Izmiršana var pienākt lēni, taču dažreiz tā ierodas ātri.
Nokrīt asteroīds, un pasaule deg liesmās.
Taču bija liecinieki, izdzīvojušie tumsā.
Kad debesis noskaidrojās, bija dzimusi jauna pasaule.
Pasaule piemērota zīdītājiem. No sīkiem ciršļiem [nāca]
tenreki, pieraduši pie tumsas.
Jaunās formas kļuva par sikspārņiem. Civeti.
Jauni plēsoņas, hiēnas, joprojām kļūst ātrākas un ātrākas.
Pļavas radīja iespējas.
Ganāmpulku drošība nāca līdz ar asākām maņām.
Augšana lieliem bija vēl viena atbilde, taču izmēram ir sava cena.
Daži zīdītāji atgriezās pie ūdens.
Valzirgi pielāgojās ar tauku slāņiem. Jūras lauvas kļuva gludas.
Un vaļveidīgie pārvietojās uz pasauli bez robežām.
Ir vairāki veidi kā būt zīdītājam. Ķengurs uzlec unci;
zirgs skrien Āzijā; un vilks attīsta garas kājas Brazīlijā.
Primāti izkļūst no džungļiem, vispirms tarsiji,
kļūstot par lemuriem neilgi pēc tam.
Notika pastiprināta mācīšanās. Pērtiķu bari iznāk atklātībā.
Atkal izžuva meži. Staigāt taisni kļuva par dzīvesveidu.
Un kas esam mēs? Vīrišķīgo pērtiķu brāļi,
sievišķīgo punduršimpanžu māsas? Mēs esam viss no viņiem, un vairāk.
Mūs veidojis viens un tas pats dzīvības spēks.
Vēnas mūsu rokās
atbalsojas ūdens plūsmas gaitās uz Zemes.
Un mūsu smadzenes, mūsu cildinātās smadzenes,
atspoguļo plūdmaiņu purva drenāžu.
Dzīvība pats par sevi ir spēks. Tas ir jauns elements.
Un tas ir izmainījis Zemi. Tas pārklāj Zemi kā āda.
Un tur, kur tās nav, kā ziemas laikā Grenlandē,
Marss joprojām nav tālu.
Taču tā iespēja izplēnē tikko ledus atkal izkūst.
Un kur ūdens ir šķidrs, tas kļūst par mātes miesu
šūnām zaļajām ar hlorofilu, un tam molekulārais brīnums
ir tas, kas rada nozīmi, tas visu spēcina.
Visa dzīvnieku pasaule šodien dzīvo uz
bakteriālā skābekļa krājumiem, kas nemitīgi ciklējas
caur augiem un alģēm, un to atkritumi ir mūsu elpas vilciens,
un otrādi.
Šī Zeme ir dzīva, un tā veidota no savas membrānas.
Mes to saucam par „atmosfēru”. Tā ir mūsu ceļojuma ikona.
Un jūs visi klātesošie iztēlosities un veidosit vietu, kur dosimies tālāk.
(Aplausi)
Paldies. Paldies.
Mēs zaudējam savu klausīšanās spēju.
Mēs pavadām aptuveni 60% no mūsu sazināšanās laika klausoties,
bet mums tas diez ko labi nepadodas.
Mēs atceramies tikai 25% no tā, ko dzirdam.
Ne jūs, ne šajā sarunā,
bet tā parasti ir taisnība.
Nodefinēsim klausīšanos
kā radītās skaņas saprašanu.
Tas ir garīgs process,
un tas ir ieguves process.
Mēs tam lietojam dažus diezgan kolosālus paņēmienus.
Viens no tiem ir struktūras atpazīšana.
(Pūļa troksnis) Kokteiļu ballītē kā, piemēram, šī,
ja es pateiktu: „Deivid, Sāra, paklausieties,”
daži no jums sarosītos.
Mēs atpazīstam struktūras,
lai atšķirtu troksni no signāla,
un jo īpaši mūsu vārdu.
Izšķiršana ir vēl viens paņēmiens, kuru izmantojam.
Ja es šo rozā troksni atstātu uz vairāk kā pāris minūtēm,
jūs to burtiski pārstātu dzirdēt.
Mēs klausāmies atšķirībās,
mēs neņemam vērā skaņas, kas nemainās.
Ir gara virkne filtru.
Šie filtri atsijā visu skaņu,
kurai mēs nepievēršam uzmanību.
Vairums cilvēku pilnībā neapzinās
par šādu filtru esamību.
Bet tie patiesībā savā veidā rada mūsu realitāti,
jo nosaka, kam mēs šobrīd pievēršam uzmanību.
Minēšu jums piemēru:
Skaņai un klausoties ļoti svarīgs ir nodoms.
Apprecoties ar savu sievu,
es viņai apsolīju, ka klausīšos viņā katru dienu
tāpat kā pirmajā reizē.
Tas ir kas tāds, ko ikdienā ātri vien aizmirsu.
(Smiekli)
Atrodoties attiecībās, šāda apņemšanās ir apsveicama.
Bet tas nav viss.
Skaņa palīdz mums orientēties laikā un telpā.
Ja jūs tagad šajā telpā aizverat acis,
jums rodas priekšstats par telpas izmēru,
no atbalsošanās
un skaņu atskaņošanās no virsmām.
Un jūs apzināties to, cik daudz cilvēku jums ir apkārt,
jo dzirdat klusos trokšņus.
Skaņa tāpat palīdz mums orientēties laikā,
jo skaņa vienmēr
sevī ietver laiku.
Patiesībā, es apgalvotu, ka klausīšanās ir galvenais veids,
kā mēs piedzīvojam laika plūdumu
no pagātnes uz nākotni.
„Skanīgums ir laiks un nozīme” — lielisks citāts.
Sākumā es jau teicu, ka mēs zaudējam savu klausīšanās spēju.
Kāpēc es tā teicu?
Tam ir daudz iemeslu.
Pirmkārt, mēs izgudrojām ieraksta veidus —
sākumā rakstību, tad skaņas ierakstus
un tagad arī video ierakstus.
Rūpīgas un uzmanīgas klausīšanās nozīme
ir vienkārši izzudusi.
Otrkārt, mūsdienās pasaule ir tik trokšņaina,
(Troksnis) ar šo pieaugošo vizuālo un skaņu
kakofoniju,
ka ir grūti klausīties;
ir nogurdinoši klausīties.
Daudzi cilvēki meklē patvērumu austiņās,
bet viņi pārvērš lielas, sabiedriskas vietas kā šī,
kopīgus skanējumus,
par miljoniem niecīgiem, maziem personīgiem skaņu burbuļiem.
Šajā gadījumā neviens citos neklausās.
Mēs kļūstam nepacietīgi.
Mēs vairs negribam runas,
mēs gribam skaņu fragmentus.
Un runas māksla
ir aizvietota, kas, manuprāt, ir bīstami,
ar personisko pašapraidi.
Es nezinu, cik daudz klausīšanās ir šajā sarunā,
kas diemžēl ir ļoti izplatīti,
īpaši Lielbritānijā.
Mēs kļūstam nejūtīgi.
Mūsu medijiem ir jākliedz uz mums ar šāda veida virsrakstiem,
lai piesaistītu mūsu uzmanību.
Tas nozīmē, ka mums ir grūtāk pievērst uzmanību
visam, kas ir kluss, smalks,
nepārspīlēts.
Tas, ka mēs zaudējam savu klausīšanās spēju, ir nopietna problēma.
Tas nav banāli.
Jo klausīšanās ir mūsu ceļš uz sapratni.
Apzināta klausīšanās vienmēr rada sapratni.
Un vienīgi bez apzinātas klausīšanās
var notikt kas šāds —
pasaule, kurā mēs nemaz viens otrā neklausāmies
ir patiesi biedējoša vieta.
Tāpēc es vēlētos ar jums dalīties
ar pieciem vienkāršiem vingrinājumiem, rīkiem, kurus vienmēr varat izmantot,
lai uzlabotu paši savu apzināto klausīšanos.
Vai jūs to vēlētos?
(Publika: Jā.) Labi.
Pirmais ir klusums.
Tikai trīs minūtes klusuma dienā
ir brīnišķīgs vingrinājums,
lai atpūtinātu savas ausis un nostabilizētu,
lai jūs atkal varētu dzirdēt klusumu.
Ja jūs nevarat panākt pilnīgu klusumu,
mēģiniet kaut nedaudz, tas ir pilnīgi pietiekami.
Otrkārt, es to saucu par sajaucēju.
(Troksnis) Pat ja jūs esat trokšņainā vidē kā šī —
mēs tādās vietās pavadām daudz laika —
kafijas bārā, ieklausieties,
cik daudz skaņu kanālus es varu sadzirdēt?
Cik daudz atsevišķus kanālus šajā sajaukumā es varu saklausīt?
Jūs to varat arī darīt skaistā vietā, piemēram, ezerā.
Cik daudz putnus es dzirdu?
Kur tie atrodas? Kas tā par urdzēšanu?
Tas ir lielisks vingrinājums,
lai uzlabotu savas klausīšanās kvalitāti.
Treškārt, šo vingrinājumu es saucu par baudīšanu,
un tas ir skaists vingrinājums.
Tas ir par ikdienišķu skaņu izbaudīšanu.
Šis, piemēram, ir mans veļas žāvētājs.
(Žāvētājs) Tas ir valsis.
Viens, divi, trīs. Viens, divi, trīs. Viens, divi, trīs.
Man patīk!
Vai vienkārši pamēģiniet izbaudīt šo te.
(Kafijas dzirnaviņas)
Oho!
Ikdienišķas skaņas var būt ļoti interesantas, ja jūs tajās ieklausāties.
Es to saucu par apslēpto kori.
Tas mums allaž ir apkārt.
Nākamais vingrinājums, kurš
iespējams, ir viens no vissvarīgākajiem,
ja jūs izvēlaties tikai vienu.
Šīs ir klausīšanās pozīcijas.
Doma ir tāda, ka jūs varat mainīt savu klausīšanās pozīciju,
atbilstoši tam, ko klausāties.
Tā ir spēlēšanās ar šiem filtriem.
Atceraties, es par šiem filtriem runāju pašā sākumā?
Tas ir kā spēlēties ar tiem kā ar svirām,
lai tos apzinātos un mainītu pozīcijas.
Lūk, dažas no šīm klausīšanās pozīcijām
jeb pozīciju skalām, ko varat izmantot.
To ir daudz.
Izpriecājieties ar tām. Tas ir ļoti aizraujoši.
Visbeidzot, akronīms.
Jūs to varat izmantot klausoties, saziņā.
Ja esat ikvienā no šīm lomām.
Domāju, ikviens, kas klausās šo runu, pieder kādai no šīm lomām.
Akronīms ir RASA,
kas ir sanskrita vārds,
kas nozīmē „galvenais” jeb „būtība”.
RASA nozīmē „reaģēt”,
kas nozīmē pievērst uzmanību sarunu biedram;
„atzīt”, izdvešot nelielus trokšņus
kā „hmm, oo, skaidrs”;
Kopsavilkums, saziņā ļoti svarīgs vārds ir „tātad”;
un „apjautāties”, pēc tam uzdot jautājumus.
Skaņa ir mana kaislība, tā ir mana dzīve.
Es par to sarakstīju veselu grāmatu. Es dzīvoju, lai klausītos.
No lielākās daļas cilvēku tas ir par daudz prasīts.
Bet es ticu, ka ikvienam cilvēkam
ir jāklausās apzinīgi,
lai dzīvotu pilnvērtīgi —
vienotam ar telpu un laiku
ar fizisko pasauli, kas mums ir visapkārt,
vienotam sapratnē vienam ar otru,
nemaz nerunājot par garīgu vienotību,
jo ikviens manis zināmais garīgais ceļš
jau pašā sirdī nozīmē
klausīšanos un pārdomāšanu.
Tieši tāpēc
mums jāmāca mūsu skolās klausīšanās
kā prasme.
Kāpēc tas netiek mācīts? Tas ir traki.
Un ja mēs savās skolās varam mācīt klausīšanos,
mēs varam mūsu klausīšanos spēju no slidenās nogāzes, kas
ved uz šo bīstamo, biedējošo pasauli, par ko es runāju,
un pārvietot to uz vietu, kur ikviens vienmēr apzināti klausās
vai vismaz ir spējīgs to darīt.
Nezinu, kā to panākt,
bet šis ir TED.
Es uzskatu, ka TED kopiena ir spējīga uz visu.
Es aicinu jūs sazināties ar mani, sazināties citam ar citu,
padariet to par savu uzdevumu, un panāksim, ka skolās sāk mācīt ieklausīties,
un vienas paaudzes laikā radīsim pasauli, kas apzinīgi klausās —
par sakarību pasauli,
par sapratnes un miera pasauli.
Paldies, ka šodien mani uzklausījāt.
(Aplausi)
Kā pētnieki, kaut kas, ko mēs bieži darām, ir milzīgu resursu izmantošana
konkrētu spēju vai konkrētu mērķu sasniegšanai.
Un tas ir būtiski zinātnes attīstībai
vai iespējamību izpētei.
Tomēr tas kaut kā rada šo neveiksmīgo situāciju,
kur ļoti, ļoti maza daļa no pasaules
var patiešām piedalīties šajā izpētē
vai var gūt labumu no tehnoloģijas.
Un kaut kas, kas mani pamudina
un kas mani manos pētījumos priecīgi satrauc
ir, kad es redzu vienkāršas iespējas
krasi izmainīt šo sadalījumu
un padarīt tehnoloģiju pieejamu
daudz plašākai pasaules iedzīvotāju daļai.
Es jums parādīšu divus video,
kas pēdēja laikā ir guvuši lielu uzmanību
un, manuprāt, iemieso šo filozofiju.
Abi video patiesībā izmanto Nintendo Wii tālvadības pulti.
Tiem, kuri nav pazīstami ar šo ierīci,
tā ir 40 dolāru vērta datorspēļu pults.
Un pārsvarā tā ir reklamēta tās kustību sensoru spēju dēļ:
jūs varat vicināt tenisa raketi vai sist ar beisbola nūju.
Taču mani īstenībā daudz vairāk interesē
fakts, ka katras pultis gals
ir samērā augstas efektivitātes infrasarkanā kamera.
Es jums parādīšu divas demonstrācijas, kāpēc tas ir noderīgi.
Tātad, lūk, dators savietots kopā ar projektoru
un virs tā novietota Wii pults.
Un, ja esat, piemēram, skolā,
kurai nav daudz naudas, kas visticamāk ir daudzās skolās,
vai ja esat biroja apstākļos
un vēlaties interaktīvu tāfeli,
parasti tās maksā no apmēram 2 līdz 3 tūkstošiem dolāru.
Tātad es jums parādīšu, kā
tādu izveidot ar Wii tālvadības pulti.
Vēl šim nolūkam ir nepieciešama
infrasarkanā pildspalva.
To jūs droši vien varat uztaisīt paši par aptuveni 5 dolāriem,
izmetot līkumu caur Radio Shack.
Tai būtībā ir baterija, poga un infrasarkanā diode (LED)
un tā tiek ieslēgta (jūs to nevarat redzēt),
taču tā tiek ieslēgta brīdī, kad es piespiežu pogu.
Tātad tas nozīmē, ka, ja es darbinu šo programmatūru,
kamera redz infrasarkano punktu,
un es varu reģistrēt kameras pikseļu koordinātes
pret projektora pikseļiem. Un nu tā ir kā interaktīva tāfeles virsma.
(Aplausi)
Tātad samaksājot aptuveni 50 dolārus par aparatūru jūs varat uztaisīt paši savu interaktīvo tāfeli.
Lūk, Adobe Photoshop programma.
(Aplausi)
Paldies.
(Smiekli)
Programmatūru šim nolūkam esmu ielicis savā tīmekļa lapā
un esmu atļāvis to lejuplādēt bez maksas.
Trīs mēnešu laikā no šī projekta publiskošanas
tā ir lejuplādēta vairāk nekā pusmiljons reižu.
Var secināt, ka skolotāji un skolēni visā pasaulē
šo iespēju jau izmanto.
(Aplausi)
Es vēlos ātri piebilst, ka, lai arī viss tiek panākts ar 50 dolāriem,
tomēr šādai pieejai pastāv arī daži ierobežojumi.
Taču jūs varat sasniegt apmēram 80% no galamērķa
par apmēram 1% no tā cenas.
Cita jaukā lieta ir tas, ka kamera var redzēt vairākus punktus,
tāpēc patiesībā šī ir
vairākpieskrārienu interaktīvā tāfeles sistēma.
(Aplausi)
Lai demonstrētu otro demo, man ir šī Wii pults,
kas patiesībā ir blakus TV.
Tā rāda prom no ekrāna,
nevis uz ekrānu.
Un kāpēc tas ir interesanti?
Ja jūs uzvelkat, piemēram, aizsargbrilles,
kam virsū ir 2 infrasarkanie punkti,
šie punkti jums būtībā dos
jūsu aptuveno galvas atrašanās vietu.
Tas ir interesanti,
jo man datorā darbojas šāda veida monitora aplikācija,
kur redzam 3D telpu ar dažiem mērķiem peldam tajā.
Jūs varat redzēt, ka tā izskatās kā 3D telpa,
tā kā sava veida 3D datorspēle,
taču galu galā attēls izskatās diezgan plakans
un piesaistīts ekrāna virsmai.
Taču ja mēs ieslēdzam galvas izsekošanu,
dators var mainīt attēlu, kas ir uz ekrāna
un likt tai reaģēt uz galvas pārvietošanos.
Tātad pārslēdzamies atpakaļ uz to.
(Smiekli)
(Aplausi)
Šis projekts patiesībā ir nedaudz sabiedējis
datorspēļu izstrādes sabiedrību.
(Smiekli)
Tas ir tāpēc, ka ir vajadzīgi tikai 10 dolāri par papildu aparatūru,
ja jums jau ir Nintendo Wii.
Tāpēc es ar nepacietību gaidu šādas datorspēles,
un patiesībā Luiss Kasls, lūk, viņš tur lejā,
pagājušā nedēļā paziņoja, ka Electronic Arts,
vieni no lielākajiem spēļu izplatītājiem, maijā laidīs apgrozībā spēli,
kam ir neliela „easter egg” iespēja '—
šāda veida galvas izsekošanas atbalsts.
Un šis viss, mazāk nekā 5 mēnešu laikā
no prototipa laboratorijā līdz milzīgai komerciālai precei.
(Aplausi)
Paldies.
Taču īstenībā man saistošāks,
nekā abi šie produkti,
ir tas, kā cilvēki par tiem uzzināja.
YouTube ir jau izmainījuši veidu vai izmanījuši ātrumu,
ar kuru viens atsevišķs lietotājs
var izplatīt ideju visā pasaulē.
Proti, es veicu pētniecisko darbu savā laboratorijā ar video kameru,
un pirmās nedēļas laikā to bija noskatījušies jau miljons cilvēku.
Burtiski dažās dienās inženieri, skolotāji, skolēni
no visas pasaules publicēja savus YouTube video
par šīs sistēmas izmantošanu vai tās atvasinājumiem.
Es ceru ko tādu redzēt arī turpmāk
un ceru, ka tiešsaistes video izplatīšana
tiks izmantota pētnieku aprindās.
Tātad liels paldies.
(Aplausi)
Nu tā, kāpjot laukā no autobusa,
es atgriezos atpakaļ uz stūra,
lai dotos uz rietumiem, pa ceļu, kas ved uz Braila mācību nodarbību
Tas notika 2009. gada ziemā.
Tajā brīdī bija pagājis apmēram gads, kopš biju kļuvis akls.
Vispār dzīvē gāja diezgan labi.
Droši nonākot līdz pretējai pusei,
es pagriezos pa kreisi,
piespiedu pogu, lai dzirdētu 
gājēju skaņas signālu,
un gaidīju, kad būs mana kārta.
Kad signāls ieslēdzās, es sāku iet
un droši nonācu otrā ceļa pusē.
Uzkāpjot uz ietves,
es izdzirdēju skaņu, ko radīja tērauda krēsla
slīdēšana pa betona ietvi manā priekšā.
Es zinu, ka uz šī stūra ir kafejnīca,
tās priekšā atrodas krēsli,
tāpēc es pagāju vairāk pa kreisi,
lai būtu tuvāk ielai.
Kā pakustējos es, tā pakustējās arī krēsls.
Es tikai izsecināju, ka biju kļūdījies,
un pavirzījos atpakaļ pa labi,
un tieši to pašu, pilnīgi sinhroni, izdarīja arī krēsls.
Tajā brīdī es sāku kļūt mazliet satraukts.
Es pagāju atpakaļ pa kreisi,
un turpat aizslīdēja arī krēsls,
aizsprostojot man ceļu.
Nu man patiešām iestājās panika.
Tāpēc es iekliedzos:
„Kas tur, sasodīts, stāv man ceļā? Kas te notiek?”
Bet tieši tad, cauri savam kliedzienam,
es sadzirdēju pazīstamu rūkšanu.
Tās bija pazīstamas skaņas,
tāpēc pieņēmu, ka situācija varētu būt citādāka;
es izstiepu kreiso roku
un mani pirksti pieskārās kaut kam pūkainam,
es sataustīju ausi,
suņa, varbūt zelta retrīvera, ausi.
Tā pavada bija piesieta pie krēsla,
kamēr saimnieks bija iegājis pēc kafijas,
bet viņš tikai neatlaidīgi centās
sasveicināties ar mani vai varbūt panākt, ka es viņu pakasu aiz auss.
Kas zina, varbūt viņš meklēja iespēju man pakalpot.
(Smiekli)
Šis stāsts patiesībā ir
par bailēm un maldiem, kas pavada cilvēku,
kad viņš vēlas pārvietoties pa pilsētu,
bet ir neredzīgs
un šķietami neapzinās, kāda ir apkārtne
un cilvēki viņam apkārt.
Tāpēc atļaujiet man izdarīt nelielu atkāpi un mazliet iezīmēt situāciju.
Sv. Patrika dienā, 2008. gadā,
es iestājos slimnīcā, lai man tiktu veikta operācija
smadzeņu audzēja izgriešanai.
Operācija bija veiksmīga.
Divas dienas vēlāk mana redze strauji pasliktinājās.
Trešajā dienā tā pazuda pavisam.
Tajā pašā mirklī mani pārņēma neticama
baiļu, mulsuma un ievainojamības sajūta.
Kā tas notiktu ar ikvienu.
Bet man bija laiks apstāties un padomāt,
un es īstenībā sāku saprast,
ka man vēl bija daudz kā, par ko pateikties.
Īpaši daudz es domāju par savu tēti,
kas aizgāja mūžībā no komplikācijām,
ko bija izraisījusi smadzeņu operācija.
Viņam bija 36 gadi; man tajā laikā bija 7 gadi.
Lai gan man bija pietiekami daudz iemeslu
baidīties no tā, kas mani sagaida nākotnē,
un man nebija ne jausmas par to, kas notiks,
es biju dzīvs.
Manam dēlam joprojām bija tētis.
Turklāt, es jau nebiju pirmais cilvēks pasaulē,
kas pazaudējis redzi.
Es zināju, ka ir jābūt visāda veida sistēmām,
tehnikām un apmācībām,
lai varētu dzīvot pilnvērtīgu, nozīmīgu un aktīvu dzīvi
arī bez redzes.
Tā, kad mani dažas dienas vēlāk izrakstīja
no slimnīcas, es no tās iznācu ar apziņu, ka man ir dota misija,
misija iegūt pēc iespējas labāku apmācību
un pēc iespējas īsākā laikā atsākt savu dzīvi.
Sešu mēnešu laikā es biju atgriezies darbā
un uzsācis apmācību.
Es pat sāku braukāt ar tandēma divriteni
kopā ar vecajiem riteņbraukšanas draugiem,
un es braucu uz darbu viens pats,
ejot cauri pilsētai un braucot ar autobusu.
Tas prasīja daudz smaga darba.
Šajā straujajā pārejas posmā
es gan nebiju gaidījis tik īsā laikā
saņemt tik apbrīnojamu pretnostatīšana pieredzi,
pretstatot manu redzīgā un 
neredzīgā laika pieredzi
tajās pašās vietās
un ar tiem pašiem cilvēkiem.
No tā es ieguvu daudz izpratnes — no iekšpuses
vai drīzāk, kā es mēdzu teikt, „no ārpuses”,
tas viss, ko es iemācījos, kopš zaudēju redzi.
Šīs jaunā izpratne skāra plašu zināšanu loku — no nenozīmīgām
līdz dziļām,
un no ikdienišķām līdz pat humoristiskām zināšanām.
Man kā arhitektam šī redzīgās un neredzīgās
pieredzes pretnostatīšana
tajās pašās vietās un pilsētās
tik īsā laika posmā
deva ļoti daudz brīnišķīgu zināšanu
par pašu pilsētu.
Galvenā no tām
bija atskārsme, ka pilsētas
neredzīgiem cilvēkiem patiesībā ir fantastiskas vietas.
Tad vēl mani pārsteidza,
cik liela ir pilsētas tieksme uz laipnību un rūpēm
pretēji vienaldzībai vai kam vēl sliktākam.
Tad es sāku saprast, ka
neredzīgie, šķiet, atstāja
pozitīvu iespaidu uz pašu pilsētu.
Tas man likās visai interesanti.
Atļaujiet man paskaidrot,
kāpēc pilsētas ir tik labas neredzīgajiem.
Apmācībai, atjaunojot prasmes pēc redzes zaudēšanas,
neatņemami nāk līdzi prasme paļauties uz visām ne vizuālajām maņām,
ievērojot lietas, ko citādi jūs varbūt neņemtu vērā.
Tas ir tā, it kā jums būtu atvērusies vesela jauna
jutekliskās informācijas pasaule.
Mani patiešām dziļi aizskāra simfonija,
ko radīja smalkās, visapkārt radītās pilsētas skaņas;
kurās var klausīties un izmantot,
lai saprastu, kur atrodaties,
kā kustēties un kurā virzienā doties.
Līdzīgi, ar vienu spieķa pieskārienu
jūs varat sajust atšķirīgu ceļa segumu savā priekšā,
un ar laiku izveidot modeli ar savu atrašanās vietu
un virzienu, kurā jādodas.
Vai arī, kad saule silda vienu sejas pusi
vai vējš svilpo gar kaklu,
jūs saņemat norādes par to, kur esat,
kā virzāties pa kvartālu
un kur atrodaties laikā un telpā.
Ir arī tāda lietā kā oža.
Dažiem rajoniem un pilsētām ir sava smarža,
tāpat arī vietām un lietām, kas ir mums apkārt,
un, ja paveicas, jūsu deguns var pat jūs aizvest
uz jauno maiznīcu, ko tieši meklējāt.
Tas viss mani patiešām pārsteidza,
jo es sāku saprast, ka
mana pieredze, esot neredzīgam,
daudz vairāk balstījās dažādās sajūtās
nekā tad, kad biju redzīgs.
Vēl mani pārsteidza tas, cik ļoti
man apkārt mainījās pati pilsēta.
Kamēr esat redzīgs,
visi jums apkārt parasti koncentrējas uz sevi
un ir aizņemti ar savām darīšanām.
Pietiek jums pazaudēt redzi,
un tā ir pavisam cita runa.
Nezinu, kurš uz kuru skatās,
bet man ir aizdomas, ka daudzi skatās uz mani.
Man nepiemīt paranoja, bet visur, kur eju,
man tiek sniegts kāds padoms:
„Nāciet šeit, ejiet tur, uzmanieties no tā!”
Liela daļa šīs informācijas ir laba.
Dažreiz tā palīdz. Bet bieži tā ir savā veidā ačgārna.
Jāizdomā pašam, kas ar to patiesībā domāts.
Dažreiz tā ir pat nepareiza un nelietderīga.
Bet, plašāk skatoties, tā visa ir laba.
Vienreiz es biju Oklendā;
gāju pa Brodveju un, nonākot pie kāda stūra,
gaidīju skaņas signālu gājējiem.
Kad tas sāka skanēt un es jau grasījos spert solu uz ielas,
kāds vīrs pēkšņi sagrāba manu
labo roku;
viņš to parāva un uzvilka mani uz gājēju pārejas,
un turpināja mani vilkt pāri ielai,
runājot ar mani mandarīniski.
(Smiekli)
Likās, ka nekad neizbēgšu 
no šī vīra nāvējošā tvēriena,
bet viņš mani droši nogādāja otrā pusē.
Ko gan es tur varēju padarīt?
Bet ticiet man, ir arī pieklājīgāki veidi,
kā piedāvāt palīdzību.
Mēs nezinām, ka jūs tur esat,
tādēļ ir patīkami, ja sarunu uzsākat ar „Sveiki!”
„Vai varu jums kā palīdzēt?”
Tieši esot Oklendā, es atskārtu to,
cik ļoti šī pilsēta bija mainījusies,
kopš zaudēju redzi.
Man patika, kāda tā bija, kad varēju redzēt.
Tā ir neslikta pilsēta.
Bet, kad, zaudējis redzi,
gāju pa Brodveju,
mani svētīja uz katra stūra.
„Esi svētīts!”
„Turies, brāl!”
„Lai Dievs tevi svētī!”
Tādus sveicienus es nesaņēmu, kad biju redzīgs.
(Smiekli)
Pat būdams neredzīgs, es tādas svētības nesaņemtu Sanfrancisko.
Zinu, ka dažiem no maniem neredzīgajiem draugiem tas traucē.
Tā nav tikai ar mani.
Bieži vien liekas, ka
šīs emocijas rodas no tā, ka mūs žēlo.
Es drīzāk domāju, 
ka to avots ir mūsu cilvēcība,
kopības sajūta, manuprāt, tas ir diezgan kolosāli.
Patiesībā, kad es jūtos slikti,
es dodos pastaigā pa Brodveju
Oklendas centrā,
un uzreiz jūtos daudz labāk.
Šis piemērs parāda arī to, kā
invaliditāte un aklums
stāv pāri etniskām, sociālām,
rases un ekonomiskajām robežām.
Invaliditāte sniedz vienādas iespējas.
Visi ir laipni aicināti.
Patiesībā, kopienās cilvēkiem ar īpašām vajadzībām mēdz teikt,
ka īstenībā ir tikai divu veidu cilvēki:
tie, kuriem jau ir invaliditāte,
un tie, kuri savējo vēl nav atraduši.
Tas ir citādāks veids, kā uz to skatīties,
un, man liekas, ka tas pat ir skaisti,
jo tas noteikti nodrošina lielāku atvērtību
nekā attieksme „mēs pret viņiem”
vai „spējīgie pret nespējīgajiem”,
un tāda pieeja ir daudz godīgāka un ar lielāku cieņu
attiecas pret dzīves trauslumu.
Tāpēc pēdējā lieta, ko jums gribu teikt, ir,
ka ne tikai pilsēta ir laba neredzīgajiem,
bet arī pašai pilsētai mēs esam vajadzīgi.
Esmu par to esmu tik drošs, ka
gribu jums šodien piedāvāt
tieši neredzīgos izvēlēties par pilsētnieku prototipiem,
domājot par jaunām un brīnišķīgām pilsētām,
nevis par viņiem domāt tad, kad
uguns vairs nav karsta.
Tad jau ir par vēlu.
Tāpēc projektējot pilsētu un paredzot tajā vietu neredzīgajiem,
jūs būvēsiet viegli izstaigājamu ietvju tīklu,
piedāvājot daudz un dažādu iespēju,
kas būs pieejamas ielas līmenī.
Ja projektēsiet pilsētu, paredzot tajā vietu neredzīgajiem,
tad ietves būs saprotamas un bagātīgi iekārtotas.
Starp ēkām atvēlētā platība cilvēkiem un automašīnām
būs līdzsvarā.
Turklāt, kam vispār ir vajadzīgas automašīnas?
Ja esat neredzīgs, tad noteikti nevadāt auto. (Smiekli)
Citiem nepatiktu, ja jūs to darītu. (Smiekli)
Ja projektēsiet pilsētu, paredzot tajā vietu neredzīgajiem,
jūs to projektēsiet ar spēcīgu,
pieejamu un labi organizētu transporta sistēmu,
kas savienos visas pilsētas daļas
un apkārtesošos rajonus.
Ja projektēsiet pilsētu, paredzot tajā vietu neredzīgajiem,
tad tajā būs darba vietas, daudz darba vietu.
Neredzīgie cilvēki arī grib strādāt.
Viņi vēlas nopelnīt iztiku.
Tādēļ es ceru, ka, projektējot pilsētu neredzīgajiem,
jūs sāksiet saprast,
ka ir iespējams radīt atvērtāku,
taisnīgāku un visiem domātāku pilsētu.
Balstoties uz savu iepriekšējo redzīgā cilvēka pieredzi,
man liekas, ka tā būtu diezgan kolosāla pilsēta,
vienalga vai esat akls, ar kādu citu invaliditāti
vai arī, ja savējo vēl meklējat.
Paldies.
(Aplausi)
Es nevēlos satraukt kādu no klātesošajiem,
taču tikko esmu uzzinājusi,
ka jums pa labi sēdošais cilvēks ir melis.
(Smiekli)
Arī jums pa kreisi sēdošais cilvēks ir melis.
Kā arī cilvēks, kas sēž jūsu pašu sēdvietās, ir melis.
Mēs visi esam meļi.
Es šodien pastāstīšu
par pētījumu, kurā tiek runāts par to, kādēļ mēs visi esam meļi,
kā jūs varat kļūt par melu atpazinēju,
un kādēļ jums labāk būtu vairāk papūlēties,
no melu atpazīšanas nonākt līdz patiesības meklēšanai
un beigu beigās arī uzticības iegūšanai.
Runājot par uzticību,
kopš es sarakstīju grāmatu „Melu atpazīšana”,
neviens vairs nevēlas ar mani personīgi satikties, nē, nē, nē, nē, nē.
Viņi saka: „Būs jau labi, mēs jums aizsūtīsim e-pastu.”
(Smiekli)
Es pat vairs nevaru sarunāt satikšanos „Starbucks”.
Mans vīrs ironizē: „Mīļā, nodevība?
Varbūt tev vajadzēja koncentrēties uz kulināriju. Varbūt franču kulināriju?”
Pirms es sāku, es vēlos jums
izskaidrot savu mērķi,
kas nav iemācīt pieķeršanas spēli.
Melu atpazinēji nav piekasīgi bērneļi,
bērneļi klases aizmugurē, kas bļauj: „Pieķēru! Pieķēru!”
Tev noraustījās uzacs. Tev notrīsēja nāsis.
Es skatos seriālu „Melu teorija”. Es zinu, ka tu melo.”
Nē, melu atpazinēji ir bruņoti
ar zinātniskām zināšanām par to, kā atpazīt nodevību.
Viņi tās izmanto, lai nonāktu līdz patiesībai
un viņi dara to, ko katru dienu dara nobrieduši vadītāji,
viņiem ir sarežģītas sarunas ar sarežģītiem cilvēkiem,
bieži vien ļoti sarežģītos laikos.
Viņi sāk šo ceļu,
pieņemot pamatatzinumu,
un šis atzinums ir šāds:
Melošana ir divpusēja rīcība.
Padomājiet par to, meliem nav vara, tiekot vienkārši izteiktiem.
To vara rodas,
kad kāds cits piekrīt noticēt šiem meliem.
Saprotu, ka tas varētu skanēt skarbi,
bet paklau, ja jums kādu brīdi kāds melo,
tas ir tādēļ, ka jūs piekritāt tam, lai jums melotu.
Galvenā patiesība par melošanu: Melošana ir divpusēja rīcība.
Ne visi meli, protams, ir kaitīgi.
Dažkārt mēs labprātīgi piedalāmies mānīšanā
sabiedriskās cieņas dēļ,
lai, varbūt, noklusētu to, ko vajadzētu noklusēt.
Mēs sakām: „Jauka dziesma.”
„Mīļā, tu šajā kleitā nepavisam neizskaties resna, nē.”
Vai arī digerati iecienītākais:
„Es tavu e-pastu nupat izvilku no savas mēstuļu mapes.
Atvaino.”
Taču ir gadījumi, kad mēs nelabprātīgi iesaistāmies apmānā,
un par to mums var nākties maksāt dramatisku cenu.
Pērn ASV korporatīvajā krāpšanā
vien zaudēja 997 miljardus dolāru.
Tas, skatoties uz trim miljardiem dolāru, var šķist nieks.
Tie ir septiņi procenti ienākumu.
Apmāns var maksāt miljardus.
Padomājiet, Enron, Meidofs, hipotēku krīze.
Vai šajā gadījumā tādu dubultaģentu un nodevēju
kā Roberts Hansens vai Oldričs Eimss,
meli var nodot mūsu valsti,
tie var apdraudēt mūsu drošību, tie vājina demokrātiju,
tie var izraisīt mūsu aizstāvju nāves.
Apmāns patiesībā ir nopietna lieta.
Šis blēdis, Henrijs Oberlanders,
viņš bija tik veiksmīgs krāpnieks, ka
britu varas iestādes apgalvo,
ka viņš apdraudēja visu Rietumu pasaules banku sistēmu.
Jūs viņu nevarat atrast Google; jūs viņu nevarat atrast nekur.
Viņu vienreiz intervēja un viņš teica šādus vārdus.
Viņš teica: „Klau, man ir viens likums.”
Tas ir Henrija likums, viņš teica:
„Ikviens jums ir gatavs kaut ko dot.
Viņi ir gatavi jums dot to, pēc kā paši alkst.”
Tā ir arī tā mācība.
Ja nevēlaties tikt apmānīts, jums ir jāzina,
kas ir tas, ko alkstat?
Mums visiem ir grūti to atzīt.
Mēs vēlamies kaut mēs būtu labāki vīri, labākas sievas,
gudrāki, varenāki,
garāki, bagātāki
un tā tālāk.
Melošana ir mēģinājums tikt pāri šai aizai,
lai savienotu mūsu vēlmes un mūsu fantāzijas
par to, kas mēs vēlamies būt, kādi mēs vēlamies būt
ar to, kādi mēs patiesībā esam.
Un jēziņ, cik ļoti mēs esam gatavi aizpildīt šīs plaisas ar meliem.
Pētījumi apgalvo, ka dienā mums var melot
apmēram no 10 līdz 200 reizēm.
Protams, daudzi no tiem ir baltie meli.
Taču citā pētījumā
ir minēts, ka svešinieki meloja vidēji trīs reizes
pirmajās 10 satikšanās minūtēs.
(Smiekli)
Mums pirmo reizi dzirdot šos datus, mēs esam šokēti.
Mēs nespējam noticēt tam, cik melošana ir izplatīta.
Mēs būtībā esam pret melošanu.
Taču, ja ieskatāties vērīgāk,
viss šķietamais sarežģās.
Mēs vairāk melojam svešiniekiem kā kolēģiem.
Ekstraverti cilvēki melo vairāk kā intraverti.
Vīrieši melo astoņas reizes vairāk par sevi
kā par citiem cilvēkiem.
Sievietes vairāk melo, lai pasargātu citus cilvēkus.
Ja jūs esat vidusmēra precēts pāris,
jūs melosit savam dzīvesbiedram
katrā vienā no desmit saskarsmēm.
Jums varētu šķist, ka tas ir traki.
Ja Jūs esat neprecējies, šis skaitlis samazinās līdz trīs.
Melošana ir sarežģīta.
Tā ir iepīta mūsu ikdienā un darba dzīvē.
Mēs patiesībā pret melošanu izturamies divējādi.
Mēs nepieciešamības gadījumā melojam,
dažreiz pat ļoti labu iemeslu dēļ,
tomēr citreiz tikai tāpēc, ka nespējam samierināties ar savas dzīves nepilnīgumu.
Tā ir otrā patiesība par melošanu.
Mēs esam pret melošanu,
lai arī slepenībā atbalstam to
tādos veidos, kādos sabiedrība gadsimtus
un gadsimtus ir atzinusi par pieņemamu.
Tā ir tikpat sena kā elpošana.
Tā ir daļa mūsu kultūras, tā ir daļa mūsu vēstures.
Padomājiet, Dante, Šekspīrs,
Bībele, pasaules ziņas.
(Smiekli)
Melošanai ir arī evolucionāra vērtība mums kā sugai.
Zinātnieki jau sen ir pierādijuši,
ka sugai esot saprātīgākai,
lielāka ir arī to smadzeņu jaunā garoza,
tās pārstāvjiem arī esot nodevīgākiem.
Jūs varbūt atceraties Koko.
Vai kāds atceras Koko — gorillu, kurai iemācīja zīmju valodu?
Koko iemācīja sazināties ar zīmju valodas palīdzību.
Lūk, Koko ar savu kaķēnu.
Tas ir viņas piemīlīgais, mazais, pūkainais kaķēna draugs.
Koko reiz vainoja kaķēnu
izlietnes izraušanā no sienas.
(Smiekli)
Mums ir ieprogrammēts kļūt par bara vadoņiem.
Tas sākas patiešām agrīni.
Cik agrīni?
Zīdaiņi izliekas raudam,
pārstāj, nogaida vai kāds nāk
un tad turpina raudāt.
Viengadīgie bērni iemācās slēpšanu.
(Smiekli)
Divgadīgie blefo.
Piecgadīgie atklāti melo.
Tie manipulē ar glaimiem.
Deviņgadīgie, noklusēšanas meistari.
Līdz brīdim, kad jūs iestājaties koledžā,
jūs melosit savai mātei vienā no katrām piecām saskarsmēm.
Līdz tam brīdim, kad jūs sāksit strādāt, paši sevi apgādāt,
jūs nokļūsiet pasaulē, kas ir pārbāzta
ar mēstulēm, neīstiem virtuāliem draugiem,
apmelojošiem plašsaziņas līdzekļiem,
atjautīgiem identitāšu zagļiem
pasaules klases Ponzi shēmotājiem,
manīšanas epidēmiju,
īsāk sakot, kā rakstnieks to sauc —
pēcpatiesības sabiedrība.
Šī mulsinošā situācija
pastāv arī mūsdienās.
Ko iesākt?
Ir lietas, ko mēs varam darīt,
lai veiksmīgi lavierētu pa šo melu purvāju.
Apmācīti melu atpazinēji nonāk līdz patiesībai apmēram 90% gadījumu.
Pārējiem no mums tas izdodas vidēji 54% gadījumu.
Kā to var tik vienkārši apgūt?
Ir labi meļi un ir slikti meļi. Taču nav tādi, kuriem tas būtu iedzimts.
Mēs visi pieļaujam vienas un tās pašas kļūdas un izmantojam vienus un tos pašus paņēmienus.
Es jums parādīšu
divus apmāna paraugus.
Mēs skatīsimies galvenās pazīmes un redzēsim, vai mēs tās varam atrast paši sevī.
Sāksim ar runu.
(Video) Bils Klintons: Es vēlos, lai jūs manī paklausītos.
Es teikšu vēlreiz.
Man nebija dzimumattiecības
ar šo sievieti, Levinskas jaunkundzi.
Es nekad neesmu melojis,
ne reizi, nekad.
Šīs apsūdzības ir nepatiesas.
Man ir jāatgriežas pie darba amerikāņu labā.
Paldies.
Pamela Meijere: Labi, kas bija nododošās zīmes?
Labi, pirmo lietu, ko mēs dzirdējām, sauc par pārspīlēto noliegumu.
Pētījumi atklāj, ka cilvēki, kuri ir pārlieku apņēmušies noliegt
drīzāk lietos formālu valodu neformālās vietā.
Mēs arī dzirdējām norobežošanos: „šo sievieti”.
Mēs zinām, ka meļi zemapziņā norobežojas
no sava subjekta,
tam izmantojot savu valodu.
Ja Bils Klintons būtu teicis: „Labi, ja godīgi ...”
vai arī Ričarda Niksona iecienītā frāze: „Visā patiesumā ... ”
tas būtu strupceļš
jebkuram melu atpazinējam, kurš pazīst
tā saukto raksturojošo valodu, šāda veida raksturojošā valoda
vēl vairāk diskreditē subjektu.
Ja viņš būtu pilnībā atkārtojis uzdoto jautājumu
vai arī aizstāvībā bārstījies ar pārlieku daudz detaļām,
labi, ka viņš tā nedarīja,
viņš būtu vēl vairāk diskreditējies.
Freids pareizi teica.
Freids teica, jā, ir kas daudz svarīgāks par runāšanu:
„Neviens mirstīgais nevar pie sevis paturēt noslēpumu.
Ja viņam ir sakniebtas lūpas, viņš visu izpauž ar saviem pirkstiem.”
Tā darām mēs visi, neatkarīgi no tā, cik stiprs esat.
Mēs visi nododam sevi ar pirkstiem.
Es jums parādīšu Dominiku Strosu-Kānu ar Obamu,
kurš visu izpauž ar saviem pirkstiem.
(Smiekli)
Mēs nonākam pie nākamajām pazīmēm,
kas ir ķermeņa valoda.
Runājot par ķermeņa valodu, lūk, kas jums ir jādara.
Jums patiesi ir jāatsakās no visiem jūsu pieņēmumiem.
Lai zinātne nedaudz pārbauda jūsu zināšanas.
Jo mēs domājam, ka meļi uzvedas nemierīgi.
Ziniet ko, īstenībā viņi melojot sasprindzina ķermeņa augšdaļu.
Mēs domājam, ka meļi neskatās jums acīs.
Uzminiet nu, viņi skatās acīs mazliet pat par daudz,
mēģinot atspēkot šo mītu.
Mēs uzskatām, ka atvērtība un smaidi
liecina par godīgumu, atklātību.
Taču apmācīts melu atpazinējs
var ievērot neīstu smaidu jau pa gabalu.
Vai varat uzminēt, kurš ir neīstais smaids?
Jūs apzināti sasprindzināt
savus vaigu muskuļus.
Taču īstais smaids ir acīs, ap acīm esošajām „vārnu kājiņām”.
Tās nevar apzināti sasprindzināt,
it īpaši, ja esat pārcenties ar botoksu.
Nepārcenšaties ar botoksu; neviens nedomās, ka esat godīgs.
Skatīsimies uz galvenajam pazīmēm.
Vai varat pateikt, kas notiek sarunā?
Vai varat ievērot galvenās pazīmes,
lai saskatītu nesakritības
kāda vārdos un rīcībā?
Es zinu, ka tas šķiet patiešām acīmredzami,
taču, kad jums ir saruna
ar kādu, kuru turat aizdomās apmānā,
attieksme ir visaizmirstākā no visām melu pazīmēm.
Godīgi cilvēki būs gatavi sadarboties.
Viņi mēģinās jūs pārliecināt, ka ir jūsu pusē.
Viņi būs aizrautīgi.
Viņi būs izpalīdzīgi un vēlēsies nonākt līdz patiesībai.
Viņi būs gatavi rīkot prāta vētru, nosaukt aizdomās turamos,
sniegt noderīgu informāciju.
Viņi teiks: „Hmm,
varbūt to viltoja puiši, kas veidoja algu sarakstu.”
Viņi būs saniknoti, ja kādu brīdi sajutīs, ka tiek nepatiesi apsūdzēti
un tas būs redzams visas intervijas laikā, nevis tikai īsu brīdi;
viņi būs saniknoti visu intervijas laiku.
Jums vaicājot kādam nevainīgajam
par to, kādu sodu vajadzētu saņemt šiem čeku viltotājiem,
visdrīzāk, ka šis cilvēks.
ieteiks bargāku, nevis saudzīgāku sodu.
Nu pieņemsim, ka jums ir tieši tā pati saruna tikai
ar kādu mānīgu cilvēku.
Šis cilvēks būs atturīgs,
nolaistu seju, pieklusinātu balsi,
tādu kā saraustītu uzvedības ziņā.
Pavaicājiet mānīgam cilvēkam viņa stāstu,
viņi to pārbārstīs ar pārlieku sīkām detaļām un
dažnedažādām nesvarīgām lietām.
Viņi savu stāstu pasniegs striktā hronoloģiskā secībā.
Tas, ko apmācīts nopratinātājs dara,
viņš izmanto dažādus ļoti atjautīgus paņēmienus,
piemēram, vairāku stundu laikā,
viņi palūgs, lai cilvēks atstāsta notikušo no otra gala
un noskatīsies kā viņš cenšas izlocīties,
sekojot līdzi tam, kādi jautājumi izraisa vislielākos cilvēka melus.
Kādēļ viņi tā dara? Jo mēs visi darām vienu un to pašu.
Mēs atkārtojam sakāmo,
taču mēs reti kad atkārtojam savus žestus.
Mēs sakām „jā”, bet šūpojam savas galvas.
Stāstot ļoti pārliecinošas lietas, mēs pavisam nedaudz sasprindzinam plecus.
Mēs pastrādājam drausmīgus noziegumus
un smaidām, jūsmojot, ka paliksim nesodīti.
Šis smaids ir pazīstams kā „apmāna prieks”.
Mēs to redzēsim vairākos turpmākajos video fragmentos,
mēs sāksim ar — tie, kas viņu nepazīst,
šis cilvēks ir prezidenta kandidāts Džons Edvartss,
kurš šokēja visu Ameriku, izrādoties kāda laulāta pāra bērna tēvs.
Mēs redzēsim, kā viņš runā par paternitātes testa veikšanu.
Paskatieties, vai varat ievērot viņu
sakām, „jā”, bet šūpojot galvu, kā sakot „nē”,
nedaudz savelkot savus plecus.
(Video) Džons Edvartss: Man prieks iesaistīties šādā lietā.
Es saprotu, nav iespējams, ka es varētu būt šī bērna tēvs,
notikumu notikšanas laika dēļ.
Tā kā es saprotu, ka tas nav iespējams.
Labprāt veikšu paternitātes testu
un priecātos atklāt, ka esmu kļūdījies.
Intervētājs: Vai Jūs grasāties to drīzumā veikt? Vai ir kāds —
Dž.E.: Jā, lai arī es esmu tikai puse no šī testa rezultātiem.
Taču ar prieku iesaistīšos šādā lietā.
P.M.: Labi, galvas šūpošanu pamanīt ir daudz vieglāk,
kad zināt, uz ko tieši jāskatās.
Būs brīži,
kad kāds teiks vienu lietu,
tikmēr mēģinot apslēpt ko citu, kas dažreiz īsu brīdi tomēr var parādīties.
Ir zināms, ka slepkavas cenšas apslēpt skumjas.
Jūsu jaunais kopuzņēmuma partneris var jums paspiest roku,
svinēt, doties ar jums pusdienās
un tad pēkšņi izrādīt dusmu izpausmi.
Neviens no mums, protams, vienas dienā laikā nekļūs par mīmikas ekspertu,
taču es varu pastāstīt par vienu, kas ir ļoti bīstama un ir viegli apgūstama,
tā ir nicinājuma izpausme.
Dusmu gadījumā, jums ir divi līdzvērtīgi cilvēki.
Tās savā ziņā ir veselīgas attiecības.
Taču, kad dusmas nomaina nicinājums,
tad jelkāda cieņa pret jums ir zudusi.
To saista ar morālu pārākumu.
Šī iemesla dēļ mainīt šāda cilvēka nostāju ir ļoti, ļoti grūti.
Lūk, kā tas izskatās.
Tam raksturīgs ievilkts un pacelts
vienas lūpas kaktiņš.
Tā ir vienīgā asimetriskā mīmika.
Nicinājuma klātbūtnē
vienalga, vai tam seko vai neseko apmāns,
tā ne vienmēr notiek,
skatieties uz otru pusi, ejiet otrā virzienā,
vēlreiz pārdomājiet darījumu,
sakiet: „Nē, paldies. Mani pilnībā šis darījums neapmierina. Paldies.”
Zinātne ir atklājusi
daudz, daudz vairāk rādītājus.
Mēs zinām, ka, piemēram,
mēs zinām, ka meļi biežāk mirkšķinās,
savas pēdas pavērš izejas virzienā.
Viņi paņems priekšmetus
un novietos tos starp sevi un cilvēku, kas ar viņiem runā.
Tie mainīs savu balss toni,
bieži vien padarot to krietni zemāku.
Lieta tāda.
Šī uzvedība ir tikai uzvedība.
Tie nav apmāna mēģinājuma apliecinājumi.
Tā ir sarkanā gaisma.
Mēs esam cilvēki.
Mēs visu laiku plātāmies ar apmānu liecinošiem žestiem.
Atsevišķi tie nenozīmē pilnīgi neko.
Taču, redzot tos pārpārēm, esiet uzmanīgs.
Pavērojiet, ieklausieties, papētiet, uzdodiet kādu grūtāku jautājumu,
nomainiet šo ļoti ērto zināšanas režīmu
uz ziņkārības režīmu, uzdodiet vairāk jautājumu,
turiet galvu augstāk, izturieties ar sapratni pret cilvēku, ar kuru runājat.
Necenšaties būt kā ļautiņi no „Likums un kārtība” un citos šāda veida raidījumos,
kuri iedzen citos cilvēkos bijību.
Neesiet pārāk agresīvs, tas nostrādā.
Mēs jau mazliet esam parunājuši
par to, kā atpazīt, kad kāds melo
un kā atpazīt melus.
Kā jau es solīju, nu mēs aplūkosim to, kāda izskatās patiesība.
Es jums parādīšu divus video,
divas mātes, no kurām viena melo, bet otra stāsta patiesību.
Šie video ieguva atpazīstamību,
pateicoties Kalifornijas zinātniekam Deividam Matsumoto.
Manuprāt, šis ir lielisks piemērs tam,
kāda izskatās patiesība.
Šī māte, Diāna Daunza,
no tuva attāluma sašāva savus bērnus,
aizveda viņus uz slimnīcu,
kamēr viņi asiņoja pa visu mašīnu,
apgalvojot, ka to izdarīja izspūris svešinieks.
Redzot šo video, jūs sapratīsit,
ka viņa pat nespēj izlikties par satriektu māti.
Es vēlos, lai pamanāt
apbrīnojamo atšķirību
starp viņas aprakstītajiem briesmīgajiem notikumiem
un viņas ļoti, ļoti vēso izturēšanos.
Ja vērīgi ieskatīsities, ieraudzīsit šajā video apmāna prieku.
(Video) Diāna Daunsa: Naktī, man aizverot acis,
es redzu Kristiju stiepjam pretī man savu roku, kamēr es braucu,
un asinis vienkārši plūda ārā pa viņas muti.
Varbūt tas ar laiku izplēnēs no manas atmiņas,
taču es šaubos.
Tas man visvairāk neliek mieru.
P.M.: Nu es parādīšu video
ar patiešām sērojošu māti, Erinu Ranjonu,
tiesā stājoties aci pret aci ar savas meitas slepkavu un spīdzinātāju.
Šeit jūs neredzēsit samākslotas emocijas,
tikai īstas mātes ciešanu izpausmes.
(Video) Erina Ranjona: Es sarakstīju šo paziņojumu trešajā gadadienā,
kopš tās nakts, kad man atņēmi manu meitiņu
un darīji viņai pāri,
tu viņu sagrāvi,
tu viņu spīdzināji, kamēr viņas sirds apstājās.
Viņa pretojās, es zinu, ka viņa pretojās.
Es zinu, ka viņa uz tevi skatījās
ar savām skaistajām, brūnajām acīm
un tu tik un tā gribēji viņu nogalināt.
To es nesaprotu
un nekad arī nesapratīšu.
P.M.: Labi, nav iemesla apšaubīt šo emociju patiesumu.
Patiesības atpazīšanas tehnoloģija
attīstīstās.
Mēs zinām, ka, pastāv,
piemēram, acu kustību izsekotāji un smadzeņu infrasarkanie skeneri,
magnētiskās rezonanses tomogrāfi, kuri, mums melojot,
var atkodēt mūsu ķermeņa signālus.
Šīs tehnoloģijas mums tiks pasniegtas
kā panaceja apmānam,
un kādu dienu arī būs neticami noderīgas.
Taču pagaidām jums ir jāpadomā:
Ar ko jūs drīzāk vēlētos doties uz tikšanos,
kādu, kurš prot nonākt līdz patiesībai
vai cilvēku, kurš cauri durvīm vilks 400 mārciņu smagu
elektroencefalogramas ierīci?
Melu atpazinēji paļaujas uz cilvēkiem.
Viņi zina, kā kāds reiz ir teicis:
„Tumsā slapstošies tēli.”
Savā ziņā interesanti ir
tas, ka mūsdienās ir tik maz tumsas.
Mūsu pasaule ir izgaismota 24 stundas dienā.
Tā ir caurspīdīga
ar emuāriem un sociālajiem tīkliem,
kuros tiek atbalstīts un veicināts jaunās paaudzes dzīvesveids,
izvēle dzīvot savu dzīvi publiski.
Tā ir daudz trokšņaināka pasaule.
Viens no mūsu izaicinājumiem
ir atcerēties, ka
pārlieku liela atklātība nav godīgums.
Mūsu apmātā tvītošana un īsziņu rakstīšana
var mums likt aizmirst,
ka cilvēka cienīgums, personiskais godīgums,
tam vēl joprojām ir nozīme, tam vienmēr būs nozīme.
Šajā tik daudz trokšņainākajā pasaulē
var šķist loģiskāk, runājot
par mūsu morāli, būt
pavisam nedaudz konkrētākam.
Kad jūs apvienojat apmānu atpazīšanas zinātni
ar skatīšanas un klausīšanas māku,
jūs atbrīvojat sevi no iesaistīšanās melos.
Jūs sākat šo ceļu,
kurā būsit nedaudz nepārprotamāks,
visiem apkārtējiem signalizējot,
sakot, „Ei, mana pasaule, mūsu pasaule,
tā būs godīga pasaule.
Es dzīvošu pasaulē, kur patiesība tiks atbalstīta
un nepatiesība — atpazīta un nosodīta.”
Jums to paveicot,
pasaule jums apkārt pārvērtīsies.
Tā ir patiesība. Paldies.
(Aplausi)
Es biju šeit pirms četriem gadiem,
un atceros, ka tajā laikā
runas nepublicēja tīmeklī.
Šķiet, tās ielika kastē, kastēs ar DVD,
un atdeva TEDeriem,
kuras viņi nolika plauktos, kur tās stāv vēl joprojām.
(Smiekli)
Īstenībā nedēļu pēc manas uzstāšanās
Kriss man piezvanīja un teica:
„Mēs sāksim publicēt runas tīmeklī.
Vai mēs drīkstam publicēt tavu runu?” „Protams,” es atbildēju.
Četru gadu laikā,
kā jau es teicu, to ir noskatījušies četri ...
Nu, tā ir lejuplādēta četrus miljonus reižu.
Es pieņemu, lai noteiktu, cik cilvēku to ir redzējuši,
varat to pareizināt ar apmēram 20.
Kriss saka, ka cilvēki ir izsalkuši
redzēt manu video.
(Smiekli)
(Aplausi)
... nu, vai redzat?
(Smiekli)
Viss šis pasākums ir smalki ieplānots,
lai mani jums atkal parādītu. Te nu es esmu.
(Smiekli)
Als Gors pirms četriem gadiem
tajā pašā TED konferencē, kurā uzstājos es,
runāja par klimata krīzi.
Uz to es atsaucos savas
iepriekšējās runas beigās.
Tāpēc savu šodienas runu es sākšu tur,
kur beidzu iepriekšējo, jo, atklāti sakot, man bija dotas tikai 18 minūtes.
Tātad kā jau teicu...
(Smiekli)
Skaidrs, ka viņam ir taisnība.
Mums nepārprotami ir nopietna klimata krīze.
Ja nu kāds tam netic, viņam biežāk vajadzētu doties laukā.
(Smiekli)
Taču es uzskatu, mums ir vēl otra klimata krīze,
kas ir tikpat nopietna,
un ar to pašu izcelsmi
un ar to ir jācīnās tikpat neatliekami.
Ar to es domāju,
jūs varat teikt: „Nu gan labais!
Man jau ir viena klimata krīze.
Man nav vajadzīga vēl otra.”
Taču tā ir nevis dabas resursu krīze,
bet tomēr tā ir īsta,
tā ir cilvēku resursu krīze.
Līdz sirds dziļumiem es ticu,
kā to jau ir norādījuši vairāki pēdējo dienu runātāji,
ka mēs ļoti slikti izmantojam
savas dotības.
Ļoti daudzi cilvēki nodzīvo visu savu mūžu
tā arī nesaprotot, kāds varētu būt viņu talants,
par ko būtu vērts runāt.
Esmu sastapis dažnedažādus cilvēkus,
kuri uzskata, ka viņiem nekas īpaši nepadodas.
Īstenībā es pasauli dalu divās daļās.
Izcilais utilitārisma filozofs Džeremijs Bentoms
to vienreiz jau izsmēja.
Viņš teica, ka „Pasaulē ir divu veidu cilvēki —
tādi, kas pasauli dala divās daļās,
un tādi, kas nedala.”
(Smiekli)
Es dalu.
(Smiekli)
Esmu sastapis visdažādākos cilvēkus,
kam nepatīk tas, ko viņi dara.
Viņi vienkārši dzīvo savas dzīves
un ar to samierinās.
Viņi negūst baudu no tā, ko dara.
Viņi to drīzāk iztur, nekā izbauda,
un gaida nedēļas nogali.
Taču esmu arī saticis cilvēkus,
kuriem patīk tas, ko dara,
un kuri nespēj sevi iedomāties darām ko citu.
Ja jūs viņiem teiktu: „Pārstājiet to darīt,” viņi nesaprastu, par ko jūs runājat.
Jo tas nav tas, ko viņi dara. Tas ir tas, kas viņi ir.
Viņi saka: „Bet tas esmu es.
Man būtu muļķīgi to pamest,
jo tā es sevi varu izteikt vislabāk.”
Tas nav spēkā pietiekami daudziem cilvēkiem.
Patiesībā es domāju, ka ir tieši otrādi,
un tādi cilvēki noteikti ir mazākums.
Manuprāt,
tam ir daudzi iespējamie izskaidrojumi.
Viens no tiem
ir izglītība,
jo izglītība savā veidā
ļoti daudzus cilvēkus attālina
no viņu iedzimtajām spējām.
Cilvēku resursi ir kā dabas resursi,
parasti tie ir dziļi noslēpti.
Jums tie ir jāmeklē.
Tie nemētājas vienkārši apkārt.
Jums ir jārada apstākļi, kuros tie var atklāties.
Jums varētu šķist,
ka izglītība ir tas, kas ļauj tam notikt,
taču pārāk bieži tā nav.
Visas pasaules izglītības sistēmas
šobrīd tiek reformētas,
taču ar to nepietiek.
Reformas vairs nestrādā,
jo ar tām vienkārši cenšas uzlabot greizu sistēmu.
Mums nepieciešams,
pēdējās dienās tas ir ticis atkārtots daudzas reizes,
nav evolūcija,
bet gan izglītības revolūcija.
Tā ir jāpārveido
par kaut ko citu.
(Aplausi)
Viens no patiesajiem izaicinājumiem
ir izglītības pamatsistēmas
atjaunošana.
Ieviest ko jaunu ir sarežģīti,
jo tas nozīmē darīt ko tādu,
ko cilvēki neuzskata par viegli veicamu.
Tas nozīmē, pārvērtēt to, ko mēs uzskatām par pašsaprotamu,
par acīmredzamu.
Lielākā reformu
vai reorganizāciju problēma
ir veselā saprāta tirānija,
tās ir lietas, kuras cilvēki uzskata, ka
„Nevar darīt citādāk, jo tā tās vienkārši dara.”
Nesen es lasīju lielisku Ābrama Linkolna citātu,
kuru, manuprāt, jūs šajā brīdī noteikti ar prieku uzklausīsiet.
(Smiekli)
Viņš to teica 1862. gada decembrī
otrajā ikgadējā kongresa sēdē.
Man jāatzīst, ka man nav ne jausmas, kas tajā laikā notika.
Mums Lielbritānijā nemāca ASV vēsturi.
(Smiekli)
Mēs to apspiežam. Jūs zināt, tā ir mūsu politika.
(Smiekli)
Pilnīgi noteikti 1862. gada decembrī notika kaut kas īpašs,
par ko klātesošajiem amerikāņiem
kaut kas ir zināms.
Tātad viņš teica:
„Klusās pagātnes
dogmas
ir neatbilstošas vētrainai šodienai.
Situācija
ir sarežģījumiem pārpilna
un mums ar to ir jāaug.”
Man patīk.
Nevis jāaug „uz to”, bet „ar to”.
„Tā kā mūsu gadījums ir jauns,
mums arī jādomā pa jaunam
un jārīkojas pa jaunam.
Mums sevi jāatsvabina,
un tad mēs izglābsim savu valsti.”
Man patīk šis vārds „atsvabināt”.
Vai zināt, ko tas nozīmē?
Ir idejas, kuras ir mūs pārņēmušas,
kuras mēs uztveram kā pašsaprotamas,
kā dabisko lietu kārtību, kā lietu dabu.
Daudzas no mūsu zināšanām
ir veidojušās laikā, kas bija paredzētas iepriekšējam
un vairs neatbilst mūsu gadsimtam.
Taču mūsu prāti vēl arvien ir ar tām apmāti,
un mums no dažām no tām ir jāatsvabinās.
To pateikt ir vieglāk, nekā izdarīt.
Starp citu, ļoti grūti ir saprast, ko mēs pieņemam kā pašsaprotamu.
Jo mēs to pieņemam par pašsaprotamu. (Smiekli)
Es jums pajautāšu kaut ko, ko jūs varat uzskatīt par pašsaprotamu.
Cik no jums ir vecāki par 25 gadiem?
Tas nav jāuzskata par pašsaprotamu.
Esmu pārliecināts, ka to jūs jau saprotat.
Vai šeit ir kāds, kam vēl nav 25 gadi?
Labi. Tagad tie, kam ir pāri 25,
paceliet roku, ja nēsājat rokas pulksteni.
Diezgan liela daļa no mums, vai ne?
Pajautājiet to telpā, kas pilna ar pusaudžiem.
Pusaudži nenēsā rokas pulksteņus.
Es ar to nedomāju, ka viņi nevar vai viņiem nav atļauts,
viņi vienkārši parasti izvēlas nenēsāt.
Iemesls ir tas, ka mēs, kam ir virs 25,
augām pirms digitālās kultūras.
Mums, ja vēlējāmies zināt, cik ir pulkstenis,
vajadzēja kaut ko nēsāt sev līdzi, lai to uzzinātu.
Tagadējie bērni dzīvo digitalizētā pasaulē,
un laiks viņiem ir visapkārt.
Viņi neredz vajadzību to darīt.
Starp citu, arī jums tas nav nepieciešams,
jūs tikai visu laiku to esat darījuši un turpināt to darīt.
Mana meita Keita, kurai ir 20 gadi, nekad nav nēsājusi pulksteni.
Viņa neredz tam jēgu.
Viņa saka, ka: „Tā ir ierīce ar tikai vienu funkciju.”
(Smiekli)
„Vai tas nav tizli?”
Bet es atbildu: „Nē, nē, tas rāda arī datumu.”
(Smiekli)
„Tam ir vairākas funkcijas.”
Līdzīgi ieradumi mūs ir pārņēmuši izglītībā.
Minēšu jums vēl dažus piemērus.
Viens no tiem ir linearitātes princips,
kaut kas sākas šeit, un jūs virzāties uz priekšu pa sliedēm,
un, ja visu izdarīsiet pareizi, tad beigsiet
ar sakārtotu visu atlikušo dzīvi.
Katrs, kas ir uzstājies TED, mums netieši ir pateicis,
un dažkārt pat tieši, pilnīgi pretējo.
Ka dzīve nav lineāra, tā ir organiska.
Mēs savas dzīves veidojam simbiotiski
atklājot savus talantus
atkarībā no apstākļiem, kas palīdz mums tos veidot.
Taču tomēr mēs esam apsēsti
ar šo lineāro stāstu.
Un to, ka izglītības virsotne,
ir iestāšanās koledžā.
Uzskatu, ka esam apsēsti ar cilvēku sūtīšanu koledžā,
dažāda veida koledžās.
Es ar to nesaku, ka jums nebūtu jāstājas koledžās, bet tas nav jādara visiem,
un visiem nav jāiet tagad.
Iespējams, ka viņi var iet vēlāk, bet ne tagad.
Nesen es biju Sanfrancisko
parakstīt grāmatas.
Grāmatu pirka viens 30-gadnieks.
Es viņam vaicāju: „Ar ko jūs nodarbojaties?”
„Esmu ugunsdzēsējs,” viņš atbildēja.
„Cik ilgi esat ugunsdzēsējs?” es vaicāju.
Viņš atbildēja: „Vienmēr esmu bijis ugunsdzēsējs.”
Es vaicāju: „Un kad jūs to sapratāt?”
Viņš atbildēja: „Kā bērns. Patiesībā skolā tas man sagādāja grūtības,
jo skolā visi vēlējās būt par ugunsdzēsējiem.”
„Bet es patiešām vēlējos būt ugunsdzēsējs,” viņš turpināja
„Kad es gāju pēdējā klasē,
mani skolotāji to neuztvēra nopietni.
It sevišķi viens skolotājs.
Viņš teica, ka, ja tas ir viss, ko es vēlos darīt,
tad es izniekošu savu dzīvi,
ka man būtu jādodas uz koledžu un jākļūst par speciālistu,
jo manī esot liels potenciāls,
ko es to izniekošot, ja to nedarīšu.”
Viņš teica: „Tas bija pazemojoši,
jo viņš to pateica visas klases priekšā, un es jutos patiesi šausmīgi.
Bet es to vēlējos, un kad pabeidzu skolu,
es pieteicos ugunsdzēsējos un mani pieņēma.”
Viņš turpināja: „Ziniet, es nesen par šo vīru domāju,
jums pirms dažām minūtēm pieminot šo skolotāju.
Jo pirms pusgada
es izglābu viņa dzīvību.”
(Smiekli)
Puisis teica: „Viņš bija sadauzītā mašīnā,
un es viņu izvilku no tās un veicu viņam sirds masāžu,
un izglābu arī viņa sievas dzīvību."
Viņš turpināja: „Ceru, ka nu viņš ir labākās domās par mani.”
(Smiekli)
(Aplausi)
Ziniet, man šķiet, ka
cilvēku kopienas ir atkarīgas
no talantu daudzveidības,
nevis no vienveidīgi novērtētām spējām.
Mūsu izaicinājumu pamatā...
(Aplausi)
Mūsu izaicinājumu pamatā
ir mūsu spēju un inteliģences
vērtējuma izmainīšana.
Problēma ir šī linearitāte.
Kad es pirms apmēram deviņiem gadiem
ierados Losandželosā,
es ierados ar ļoti labiem nodomiem
sludināju ideju:
„Koledža sākas bērnudārzā.”
Nē, nesākas gan.
(Smiekli)
Tā nesākas.
Ja mums būtu laiks, mēs tajā iedziļinātos.
(Smiekli)
Bērnudārzs sākas ar bērnudārzu.
(Smiekli)
Mans draugs reiz teica:
„Zini, trīsgadīgs nav puse no sešgadīga.”
(Smiekli)
(Aplausi)
Viņš ir trīsgadīgs.
Taču kā jau mēs dzirdējām pēdējā sesijā,
tagad, lai iekļūtu bērnudārzā, ir tāds konkurss,
lai tiktu pareizajā bērnudārzā,
ka trīsgadīgus bērnus tāpēc intervē.
Bērni sēž pretī neiespaidojamai žūrijai
kas lasa viņu dzīvesgājumu,
(Smiekli)
viņi baksta tajā ar pirkstu un vaicā: „Tas ir viss?”
(Smiekli)
(Aplausi)
„Tas ir viss, ko esat panācis 36 mēnešos?”
(Smiekli)
„Jūs neesat sasniedzis pilnīgi neko.
Cik es noprotu, pirmos sešus mēnešus esat tikai ēdis no krūts.”
(Smiekli)
Redzat, ideja ir briesmīga, bet tā pievelk cilvēkus.
Otra liela nelaime ir vienveidīgums.
Mēs savas izglītības sistēmas esam izveidojuši
pēc ātrās ēdināšanas principiem.
Nesen par to runāja Džeimijs Olivers.
Jūs zināt, ka ēdināšanā pastāv divi kvalitātes nodrošināšanas veidi.
Viens ir ātrā ēdināšana,
kur viss ir standartizēts.
Otrs ir „Zagat” un „Michelin” līdzīgie restorāni,
kur nekas nav standartizēts,
bet gan pielāgots vietējiem apstākļiem.
Izglītībā mēs esam pieņēmuši ātrās ēdināšanas modeli
un tas noplicina mūsu prātu un garu
tieši tāpat kā ātrā ēdināšana vājina mūsu miesu.
(Aplausi)
Uzskatu, ka mums ir jāsaprot dažas lietas.
Pirmā ir tā, ka cilvēku talanti ir ārkārtīgi dažādi.
Cilvēkiem ir ļoti dažādas spējas.
Piemēram,
kad es biju bērns, man uzdāvināja ģitāru
apmēram tajā pašā vecumā, kad savu pirmo ģitāru ieguva Ēriks Kleptons.
Ziniet, teikšu vien to, ka tas nostrādāja Ērikam.
(Smiekli)
Taču nenostrādāja man,
jo es nespēju piespiest to skanēt,
lai kā arī es tajā pūtu.
(Smiekli) Tā vienkārši neskanēja.
Taču runa nav tikai par to.
Runa ir par aizrautību.
Parasti cilvēkiem izdodas tas, par ko viņi patiesi vēlas.
Runa ir par aizrautību
un to, kas paceļ mūsu garu un enerģiju.
Ja jūs darāt to, kas jums patīk, jūs darāt to labi,
un dod pavisam citus rezultātus.
Mana sieva tikko beidza rakstīt romānu,
manuprāt, tā ir lieliska grāmata,
taču uz beigām viņa pazuda stundām ilgi.
Jūs to zināt, ja darāt to, ko vēlaties,
četras stundas šķiet kā piecas minūtes.
Ja darāt to, kas neatbilst jūsu garam,
piecas minūtes šķiet kā stunda.
Iemesls tam, ka tik daudzi cilvēki nepabeidz mācības,
ir tas, ka tās neatbilst viņu garam,
tas nerada viņos pacilātību vai aizrautību.
Manuprāt, mums ir jāmaina principi.
Tagad mums ir rūpnieciskais apmācības modelis,
ražošanas modelis,
kas balstās uz linearitāti,
vienveidību un cilvēku masu apstrādi.
Mums ir jāpāriet uz modeli,
kas vairāk balstās uz lauksaimniecības principiem.
Mums ir jāsaprot, ka cilvēku audzināšana
nav mehānisks process,
tas ir organisks process.
Jūs nevarat paredzēt cilvēku attīstības iznākumu.
Viss ko jūs varat, ir kā zemniekam
nodrošināt apstākļus, kuros
cilvēki sāk attīstīties.
Tādēļ, mums lūkojoties uz izglītības pārveidi,
tā nav sistēmas klonēšana.
Ir tādas lieliskas sistēmas kā KIPP, tā ir lieliska sistēma.
Ir daudzi lieliski apmācības modeļi.
Runa ir par to pielāgošanu jūsu apstākļiem
un izglītības personalizēšanu
atbilstoši tiem cilvēkiem, kurus jūs mācat.
Tā darīšana, manuprāt,
ir atbilde mūsu nākotnei,
jo runa nav par risinājuma izplatīšanu,
bet gan par izglītības kustības izveidi,
kurā cilvēki, balstoties uz ārēju palīdzību un piemērošanos,
atrod paši savus risinājumus.
Šajā telpā ir cilvēki,
kas pārstāv
neparastos uzņēmējdarbības, multivides
un Interneta jomas resursus.
Šīs tehnoloģijas
apvienotas ar neparastiem skolotāju talantiem,
dod mums iespēju radīt apvērsumu izglītībā.
Es jūs aicinu tajā piedalīties,
jo tas ir svarīgi ne tikai mums pašiem,
bet arī mūsu bērnu nākotnei.
Mums ir jāpāriet no rūpnīcas modeļa
uz lauksaimniecības modeli,
kurā katra skola var attīstīties rītdienai.
Tā, lai skolēni sajūt dzīvi tur,
vai arī mājās, ja viņi izvēlas mācīties
kopā ar draugiem vai radiniekiem.
Šī pasākuma pēdējās dienās
ir daudz runāts par sapņiem.
Es vēlos, jums pastāstīt, ka
vakar mani ļoti saviļņoja Natālijas Mērčantas dziesmas
ar vecu dzejoļu tekstiem.
Es vēlos jums nolasīt vienu, iespējams, zināmu,
Viljama Batlera dzejoli.
Viņš to rakstīja savai mīlestībai
Modai Gonnai,
baidoties, ka
viņš nespēs viņai dot to, ko viņa vēlas.
Viņš raksta: „Man ir kas cits, bet varbūt tas nav domāts tev."
Viņš raksta šādi:
„Ja būtu man debesu pušķotas drānas,
Rakstītas zelta un
sidraba gaismā
Ar zilu un pelēku,
tumšu un
melnu.
Es noklātu šīs drānas tev pie kājām.
Bet es būdams nabags,
varu dot tikai savus sapņus.
Es klāju tos tev pie kājām.
Ej liegi,
jo tu min manus sapņus.”
Katru dienu pie mūsu kājām
savus sapņus liek mūsu bērni.
Mums ir jāiet liegi.
Paldies.
(Aplausi)
Liels paldies.
Es mācu ķīmiju.
(Sprādziens)
Labi, labi.
Ķīmija nav tikai sprādzieni,
tā ir visur.
Vai esat kādreiz restorānā aizdomājies un attapies
atkal un atkal darām šādi?
Daži cilvēki māj ar galvu.
Nesen es skolēniem parādīju šo
un lūdzu viņiem pamēģināt izskaidrot, kādēļ tā notika.
Tam sekojošie jautājumi un sarunas
bija aizraujošas.
Paskatieties, ko tovakar atsūtīja
trešās ķīmijas stundas skolniece Medija.
(Blīkšķis) (Smiekli)
Protams, kā Medijas ķīmijas skolotājs
es biju sajūsmā, ka viņa devās mājās un turpināja nūģoties
ar šādu jocīgu demonstrējumu, līdzīgi tam,
ko mēs veicām klasē.
Mani vairāk fascinēja tas, ka Medijas zinātkāre
palīdzēja viņai spert nākamo soli.
Ja ieskatāties mērglāzē,
varbūt ieraudzīsiet sveci.
Medija izmanto temperatūru, lai radītu jaunu šīs
parādības scenāriju.
Ziniet, tādi jautājumi un zinātkāre, kādi ir Medijai,
ir kā magnēts, kas mūs pievelk mūsu skolotājiem,
un tie sniedzas pāri visai izglītības
tehnoloģijai un modes vārdiem.
Taču, ja mēs šīs tehnoloģijas nostādām augstāk par skolēnu jautājumiem,
mēs sev atņemam
lieliskāko mācīšanas līdzekli: mūsu skolēnu jautājumus.
Piemēram, garlaicīgas lekcijas pārnešana
uz kabatas ierīces ekrānu
varētu aiztaupīt stāstīšanas laiku,
bet, ja tā ir mūsu skolēnu pieredzes galvenā daļa,
tā ir tā pati atsvešinošā pļāpāšana
tikai ietīta skaistā papīrītī.
Bet, ja tā vietā mums pietiktu dūšas
skolēnus pārsteigt, samulsināt,
izvilināt īstus jautājumus,
ar šiem jautājumiem mēs kā skolotāji gūtu informāciju,
kuru varētu izmantot, lai radītu spēcīgas
un izglītojošas mācību metodes.
Pie malas 21. gadsimta pārgudro vāvuļošanu,
patiesība ir tāda, ka es mācu jau 13 gadus,
un bija vajadzīga dzīvībai bīstama situācija,
lai es atjēgtos no 10 gadu ilgas pseidomācīšanas
un lai man palīdzētu saprast, ka skolēnu jautājumi
ir īstas mācīšanās aizmetņi,
nevis iestudēta mācību programma,
kas viņiem sniedz nejaušas informācijas kripatas.
2010. gada maijā 35 gadu vecumā,
ar divgadīgu bērnu un gaidāmu otro bērnu
man diagnosticēja lielu aneirismu
krūšu kurvja aortas pamatnē.
Tas noveda līdz vaļējai sirds operācijai. Šis ir tas e-pasts,
ko es saņēmu no sava ārsta.
To saņemot, es biju, ar lielajiem burtiem,
pilnīgi satriekts, ja?
Taču brīžiem es smēlos pārsteidzošu mieru
no pārliecības, ko iemiesoja mans ķirurgs.
No kurienes viņam tāda pārliecība un bezbailība?
Kad es viņam to pajautāju, viņš man teica trīs lietas.
Pirmkārt, viņš teica, ka viņa zinātkāre
viņu spieda uzdot sarežģītus jautājumus par procedūru,
par to, kas darbotos un kas nedarbotos.
Otrkārt, viņš pieņēma un nebaidījās
no ķēpīgā mēģinājumu un kļūdu procesa,
no neizbēgamā mēģinājumu un kļūdu procesa.
Treškārt, intensīvā pārdomāšanas procesā
viņš savāca visu nepieciešamo informāciju,
lai izveidotu un pārveidotu šo procedūru,
un tad ar drošu roku viņš izglāba manu dzīvību.
Es aizguvu daudz no šiem viedajiem vārdiem,
un pirms es tajā rudenī atgriezos skolā,
es uzrakstīju trīs savus noteikumus,
kurus līdz pat šodienai ievēroju savu stundu plānošanā.
Pirmais noteikums: Zinātkāre ir pats galvenais.
Jautājumi var būt kā logi uz lieliskām atbildēm,
taču ne otrādi.
Otrais noteikums: Pieņemiet jucekli.
Mēs visi esam skolotāji. Mēs zinām, ka mācīšanās nav skaista.
Tikai tādēļ, ka zinātniskā metode ir atrodama
pirmās nodaļas 1.2 apakšpunkta piektajā lapaspusē,
kuru mēs visi izlaižam,
mēģinājumi un kļūdas vēl joprojām var būt
mūsu ikdienas dzīves neformāla daļa
Svētās Sirds katedrāles 206. kabinetā.
Un trešais noteikums: Pārdomājiet, ko darāt.
Tas, ko mēs darām, ir svarīgi. Tas ir pelnījis mūsu rūpes,
bet tāpat tas ir pelnījis atkārtotu pievēršanos.
Vai mēs varam būt savas klases ķirurgi?
Tā it kā tas, ko mēs ikdienā darām, kādudien glābs dzīvības.
Mūsu skolēni ir tā vērti.
Un katrs gadījums ir citādāks.
(Sprādziens)
Labi, labi, Piedodiet.
Pirms mēs turpinām, manam iekšējam ķīmijas
skolotājam vajadzēja to izdarīt.
Šīs nu ir manas meitas.
Labajā pusē ir mazā Emmalū, dienvidnieku ģimene.
Un kreisajā pusē — Railija.
Railija tuvāko nedēļu laikā būs jau liela meitene.
Viņa būs četrus gadus veca,
un ikviens, kurš pazīst kādu četrgadīgo,
zina, ko tam patīk jautāt: „Kāpēc?”
Jā. Kāpēc?
Es tam bērnam varētu iemācīt jebko,
jo viņai ir zinātkāre par itin visu.
Viņas vecumā mēs visi tādi bijām.
Tomēr īstais izaicinājums ir Railijas nākotnes skolotājiem,
tiem, kurus viņa vēl nav satikusi.
Kā tie veicinās šo zinātkāri?
Redziet, es apgalvotu, ka Railija ir kā metafora visiem bērniem,
un, manuprāt, izstāšanās no skolas var notikt dažādos veidos.
Piemēram, divpadsmitklasnieks, kurš ir izstājies vēl pirms mācību gada sākuma
vai tukšais sols pilsētas vidusskolas klases beigās.
Taču, ja mēs kā izglītotāji atmetīsim
šo vienkāršo satura izplatītāju lomu
un pieņemsim jaunu lomu
kā zinātkāres un jautājumu kultivētāji,
mēs varētu viņu dienu skolā padarīt
nedaudz jēgpilnāku un aizšķilt viņos iztēles dzirksti.
Liels paldies.
(Aplausi)
Ziniet, elektrība šīs zāles apgaismojumam
tika saražota tikai pirms dažiem mirkļiem.
Jo pašreizējā situācija ir tāda,
ka elektrības patēriņam ir jābūt nepārtrauktā līdzsvarā,
ar elektrības apgādi.
Ja tajā laika sprīdī, kurā es uznācu uz šīs skatuves,
daži desmiti megavatu vēja enerģijas
pārstātu ieplūst tīklā,
tad radusies starpība būtu nekavējoties
jākompensē no citiem ģeneratoriem.
Bet ogļu stacijas un atomstacijas
nespēj reaģēt pietiekami ātri.
Milzīgs akumulators gan spētu.
Ar milzīgu akumulatoru,
mēs varētu atrisināt nepastāvības problēmas,
kas kavē saules un vēja enerģijas jaudu
ieguldījumu kopējā tīklā tā,
kā to šobrīd dara ogles, gāze vai kodolenerģija.
Redziet, šajā gadījumā
akumulators paver tādu iespēju.
Ar tā palīdzību mēs varētu izmantot saules enerģiju
arī tad, kad saule nespīd.
Tas visu mainītu, jo tad
atjaunīgie energoresursi
kā saules un vēja enerģija,
iznāktu no nomales,
uz centrālo skatuvi.
Šodien es jums pastāstīšu par šādu ierīci.
To sauc par šķidro metālu akumulatoru.
Tas ir jauns enerģijas uzkrāšanas veids,
ko es izgudroju MTI,
kopā ar studentu un
doktorantu komandu.
Šī gada TED konferences tēma ir „Pilns spektrs”.
Oksfordas angļu valodas vārdnīca definē spektru kā
„Visa viļņu garuma
elektromagnētisko starojumu,
sākot no visgarākajiem radioviļņiem, līdz pat visīsākajiem gamma viļņiem,
no kā redzamās gaismas apgabals
ir tikai neliela daļa.”
Tādēļ, es šeit esmu, lai pastāstītu
ne tikai to, kā mana komanda MTI atrada
risinājumu vienai no pasaules lielajām problēmām.
Es izmantošu pilnu spektru un pastāstīšu jums
kā šīs tehnoloģijas
attīstības procesā,
mēs guvām vairākas neparastas atziņas,
kas var kalpot kā mācība inovācijām,
un idejām, kuras ir vērts izplatīt.
Ziniet,
ja mēs gribam izkustināt mūsu valsti no pašreizējās enerģētikas situācijas,
mēs nevaram to paveikt tikai taupot,
mēs nevaram to paveikt tikai urbjot naftu,
mēs nevaram to paveikt karojot.
Mēs varam to paveikt vecajā labajā amerikāņu veidā,
mēs varam to paveikt izgudrojot,
strādājot plecu pie pleca.
(Aplausi)
Ķersimies klāt.
Bateriju izgudroja aptuveni pirms 200 gadiem.
To paveica kāds profesors, Alesandro Volta,
Padujas Universitātē, Itālijā.
Viņa izgudrojums radīja jaunu zinātnes nozari,
elektroķīmiju, un
jaunas tehnoloģijas, piemēram,
elektrogalvanizāciju.
Ko pamanīja mazāk:
Voltas baterijas izgudrošana
pirmo reizi nodemonstrēja arī
profesoru noderīgumu.
(Smiekli)
Līdz Voltam neviens nevarēja iedomāties,
ka no profesoriem būtu praktisks labums.
Lūk, pirmā bateriņa,
stabiņš ar cinka un sudraba monētām,
ar starplikām no salsūdenī mērcēta kartona.
Šis ir sākuma punkts
akumulatoru dizainam:
divi elektrodi,
šajā gadījumā dažādi metāli,
un elektrolīts,
šajā gadījumā ūdenī izšķīdināts sāls.
Tik vienkārša ir zinātne.
Protams, es izlaidu dažas detaļas.
Es jums parādīju,
ka ar akumulatoriem saistītā zinātne ir vienkārša,
un vajadzība pēc elektrotīkla līmeņa akumulācijas jaudām
ir pārliecinoša.
Taču lieta tāda,
ka šobrīd vienkārši nav akumulatoru tehnoloģijas,
kas atbilstu
elektrotīkla līmeņa tehniskajām prasībām,
teiksim, neparasti augstai jaudai,
ilgam kalpošanas mūžam
un īpaši zemām izmaksām.
Mums ir jāaplūko problēma citādāk.
Mums ir jādomā lielā mērogā,
mums ir jādomā zemu izmaksu griezumā.
Tāpēc atmetīsim to pieeju,
vispirms meklējot kolosālāko ķīmisku savienojumu,
un tad cerot, ka izdosies samazināt vienas vienības cenu,
ražojot produktu lielos apjomos.
Tā vietā izgudrosim tā,
lai piemērotos esošajām cenām elektrības tirgū.
Tas nozīmē,
ka atsevišķas periodiskās tabulas daļas
jau neapšaubāmi atkrīt.
Šim akumulatoram ir jābūt veidotam
no elementiem, kuru uz Zemes ir daudz.
Es saku, ja gribat uztaisīt kaut ko tik lēti kā dubļi,
tad taisiet to no dubļiem.
(Smiekli)
Priekšroku dodot dubļiem,
kas ir vietējās izcelsmes.
Šī akumulatora ražošanas tehnoloģijai
ir jābūt vienkāršai, lai to var darīt fabrikās,
kas nemaksā veselu bagātību.
Tātad, pirms gadiem sešiem,
es sāku domāt par šo jautājumu.
Lai paskatītos uz to no svaiga skatpunkta,
es meklēju iedvesmu ārpus enerģijas uzglabāšanas jomas.
Es aplūkoju tehnoloģiju,
kas nedz uzglabā, nedz ražo elektrību,
bet gan elektrību milzīgos apjomos
patērē.
Es runāju par alumīnija ražošanu.
Procesu izgudroja 1886.gadā
pāris 22 gadnieku.
Hols ASV un Herols Francijā.
Dažu gadu laikā, kopš viņu izgudrojuma,
alumīnijs pārtapa
no dārgmetāla, kas bija sudraba cenā,
par parastu, plaši izmantotu materiālu.
Te jūs redzat modernu alumīnija ražotni.
Tā ir kādus 15m plata
un stiepjas pusjūdzes augstumā.
Rinda pēc rindas ar šūnām,
kas iekšēji atgādina Volta bateriju,
bet ar trim būtiskām atšķirībām.
Voltas baterija darbojas istabas temperatūrā.
Tajā ietilpst cieta materiāla elektrodi un
elektrolīts, kas ir ūdens un sāls šķīdums.
Hola-Herola šūna
strādā augstā temperatūrā,
temperatūrā, kas ir pietiekami augsta,
lai alumīnijs būtu šķidrs.
Elektrolīts
nav vis ūdens un sāls šķīdums,
bet gan izkausēts sāls.
Tā ir šī šķidrā metāla, šķidrā sāls
un augstās temperatūras kombinācija,
kas pieļauj augstas strāvas plūsmu caur to.
Šobrīd mēs varam saražot metālu no rūdas
par mazāk kā 50 centiem mārciņā.
Tas ir ekonomisks brīnums, ko radījusi
mūsdienu elektrometalurģija.
Tieši tas piesaistīja un noturēja manu uzmanību
līdz tam, ka es kļuvu apsēsts ar domu par tāda akumulatora izgudrošanu,
kas spētu gūt labumu no šīs gigantiskās apjoma ekonomijas.
Es to izdarīju.
Es izgudroju pilnībā šķidru akumulatoru:
abi elektrodi no šķidriem metāliem
un elektrolīts no izkausēta sāls.
Es jums parādīšu kā.
Es liku zema blīvuma
šķidro metālu augšpusē,
augsta blīvuma šķidro metālu apakšpusē,
un šķidro sāli pa vidu.
Un nu,
kā lai izvēlas metālus?
Šāds uzdevums
man vienmēr sākas te,
ar periodisko tabulu,
ko radījis vēl kāds profesors,
Dmitrijs Mendeļejevs.
Viss, ko mēs pazīstam,
ir veidots kombinācijā no
šeit redzamajiem elementiem.
Tostarp mūsu pašu ķermeņi.
Es atceros to brīdi, kad kādudien
meklēju metālu pāri,
kas atbilstu nosacījumiem:
pieejami lielos apjomos,
ar krasi atšķirīgu blīvumu
un augstu savstarpējo reaģētspēju.
Es sajutu atklājuma saviļņojumu,
kad sapratu, ka esmu nonācis pie atbildes.
Magnijs augšējam slānim
un antimons
apakšējam slānim.
Ziniet, man jums jāpasaka,
viens no lielākajiem labumiem, strādājot par profesoru:
krāsainie krītiņi.
(Smiekli)
Tātad, lai rastos strāva,
magnijs atdod divus elektronus
kļūstot par magnija jonu,
kas tad migrē caur elektrolītu,
piesaista divus antimona elektronus,
un sajaucas ar to, veidojot sakausējumu.
Elektroni dodas pastrādāt
reālajā pasaulē,
darbinot mūsu ierīces.
Lai uzlādētu akumulatoru,
mēs pievienojam elektrības ražotāju.
Piemēram, vēja ģeneratoru parku.
Un palaižam strāvu pretējā virzienā.
Tas piespiež magniju atdalīties
un atgriezties augšējā elektrodā,
tā atjaunojot sākotnējo akumulatora sastāvu.
Strāva, kas plūst caur elektrodiem,
rada pietiekamu siltumu, lai to noturētu vajadzīgajā temperatūrā.
Tas ir diezgan kolosāli,
vismaz teorijā.
Taču vai tas tiešām strādā?
Ko darīt tālāk?
Dodamies uz laboratoriju.
Vai es pieņēmu darbā pieredzējušus speciālistus?
Nē, es pieņēmu darbā studentu
un viņu apmācīju,
apmācīju, kā domāt par jautājumu,
kā saredzēt to no manas perspektīvas,
un tad palaidu savā vaļā.
Šis ir tas students, Deivids Bredvels.
Izskatās, ka šajā fotogrāfijā,
viņš prāto, vai tas jelkad vispār strādās.
Es Deividam tolaik nepateicu,
ka man pašam nebija pārliecības, ka tas strādās.
Taču Deivids bija jauns un gudrs,
un gribēja doktora grādu,
un tik turpināja taisīt.
(Smiekli)
Viņš turpināja taisīt
pasaulē pirmo šķidro metālu akumulatoru
ar šādu ķīmisko sastāvu.
Balstoties uz Deivida pirmajiem daudzsološajiem rezultātiem,
ko apmaksāja
MTI sēklas fonds,
es varēju piesaistīt būtiskāku pētniecības finansējumu
no privātā sektora
un federālajām programmām.
Tas man ļāva paplašināt grupu līdz 20 pētniekiem,
kuru vidū bija maģistranti, doktoranti un
pat daži bakalauri.
Es varēju piesaistīt ļoti, ļoti labus pētniekus,
cilvēkus, kuri arī bija aizrautīgi
gan zinātnē, gan kalpošanā sabiedrībai,
nevis skatījās uz zinātni tikai kā uz karjeras kāpnēm.
Ja pajautāsit šiem cilvēkiem,
kādēļ viņi strādā pie šķidro metālu akumulatora,
viņu atbilde atsauksies uz
Prezidenta Kenedija sacīto
Raisa universitātē 1962.gadā,
kur viņš teica, un es nedaudz pielabošu:
„Mēs vēlamies strādāt pie elektrotīkla līmeņa
uzglabāšanas jaudām ne tāpēc, ka tas būtu viegli,
bet tāpēc, ka tas ir grūti.”
(Aplausi)
Lūk, šķidro metālu akumulatora attīstība.
Mēs sākām ar mūsu darba zirdziņu — vienas vatstundas šūnu.
Mēs to nosaucām par mēriņu.
Mēs esam izmēģinājuši vairāk kā 400 tādu,
uzlabojot to darba rādītājus ar dažādām vielām,
ne tikai magniju un antimonu.
Darba gaitā mēs palielinājām līdz 20 vatstundu šūnai.
To mēs nosaucām par hokeja ripu.
Tā uzrādīja tos pašus apbrīnojamos rādītājus.
Tad mēs izveidojām apakštases lieluma modeli.
Tam ir 200 vatstundu jauda.
Tehnoloģija sevi pierādīja
kā vienkārša un mērogā palielināma.
Taču mēs gribējām attīstīties ātrāk.
Pirms pusotra gada,
mēs ar Deividu
un vēl kādu pētnieku,
nodibinājām uzņēmumu,
lai paātrinātu attīstības tempu
un pietuvotos produkta ražošanai.
Šobrīd LMBC uzņēmumā,
mēs būvējam šūnas 16 collu diametrā
un ar 1 kilovatstundas lielu ietilpību,
1000 reizes lielāku,
kā tai pirmajai mēriņa šūnai.
Šo mēs nosaucām par picu.
Saredzamā attālumā mums ir 4 kilovatstundu šūna.
Tā būs ar 36 collu diametru.
To mēs saucam par ēdamgaldu,
taču tā vēl nav pieejama pilnai apskatei.
Viens no šīs tehnoloģijas attīstības variantiem
ir sakraut šādus „ēdamgaldus" moduļos
un moduļus apvienot lielā akumulatorā,
kas ietilpst 12 pēdu lielā jūras tvertnē
ko var novietot āra apstākļos.
Tā plānotā ietilpība ir 2 megavatstundas,
divi miljoni vatstundu.
Ar šo enerģiju pietiek,
lai nosegtu ikdienas elektrības vajadzības
200 Amerikas mājsaimniecībām.
Te nu tas ir, elektrotīkla līmeņa akumulators:
kluss, bez izmešiem,
bez kustīgām daļām,
attālināti vadāms,
radīts atbilstoši pašreizējām cenām tirgū,
bez vajadzības pēc subsīdijām.
Ko mēs no tā visa esam iemācījušies?
(Aplausi)
Ko mēs no tā visa esam iemācījušies?
Es padalīšos ar jums
ar dažām neparastām atziņām,
kas slēpjas aiz acīmredzamajām lietām.
Temperatūra:
parastā pieeja iesaka to noteikt zemu,
tuvu istabas temperatūrai,
un tad ieviest kontroles sistēmu, lai to saglabātu šādā līmenī,
lai novērstu ķēdes reakciju un pārkaršanu.
Šķidro metālu akumulators ir radīts darbam paaugstinātā temperatūrā
ar minimālu regulējumu.
Mūsu akumulators tiek galā ar ļoti lieliem temperatūras pieaugumiem,
kas rodas no strāvas svārstībām.
Mērogs: parastā pieeja nosaka
izmaksu samazināšanu ražojot lielā apjomā.
Šķidro metālu akumulators ir radīts izmaksu samazināšanai,
ražojot mazāku skaitu, taču lielākus.
Visbeidzot, cilvēku resursi:
parastā pieeja iesaka
nolīgt darbā akumulatoru ekspertus,
nobriedušus profesionāļus,
kas var likt lietā savu plašo pieredzi un zināšanās.
Lai radītu šķidro metālu akumulatoru,
es nolīgu darbā studentus un doktorantus un viņus apmācīju.
Veidojot akumulatoru,
es tiecos palielināt elektrisko potenciālu.
Mācot un vadot cilvēkus,
es tiecos palielināt cilvēku potenciālu.
Redziet,
šķidro metālu akumulatora stāsts
ir kas vairāk, kā tikai
stāsts par tehnoloģijas izgudrošanu.
Tas ir paraugs tam,
kā pilnā spektrā radīt izgudrotājus.
(Aplausi)
Sveiki visiem!
Mēs abi esam šeit, lai sniegtu jums radīšanas piemēru.
Es locīšu vienu no Roberta Langa modeļiem.
Šī ir tā papīra lapa, no kuras to locīšu,
Varat redzēt visus tam vajadzīgos locījumus.
Rufuss improvizēs
uz sava pēc pasūtījuma izgatavotā piecu stīgu elektriskā čella.
Viņā klausīties ir ļoti aizraujoši.
Esi gatavs? Labi.
Tikai, lai padarītu to mazliet aizraujošāku.
Labi. Aiziet, Rufus.
(Mūzika)
Kārtībā. Lūk, tā!
(Smiekli)
(Aplausi)
Es vēlos pastāstīt īsu stāstu
par 404 lapu un mācību, kas tika no tās gūta.
Taču iesākumā laikam derētu saprast,
kas tieši ir 404 lapa.
Šī ir 404 lapa.
Tā ir šī traucējošā pieredze tīmeklī.
Tā ir noklusējuma lapa,
jums cenšoties tīmekļa vietnē kaut kam piekļūt, 
un tai nespēj to atrast.
Un tā pasniedz jums 404 lapu.
To piedzīvojot, jūs izjūtat tam raksturīgo bezcerības sajūtu.
Es vēlos, lai jūs par to nedaudz padomātu, atcerētos,
cik kaitinoši ir tādai uzdurties.
Tas ir kā pārdzīvot izjukušas attiecības.
Un nu arī kļūst interesanti tas,
no kurienes ir cēlies 404?
Kā izrādās, tā nāk no veselas kļūdu saimes,
pilna komplekta attiecību kļūdu,
kas, ja tā vērīgāk papēta,
izskatās teju kā seksa terapeita 
vai attiecību konsultanta problēmu saraksts.
Jums nonākot līdz tā apakšai, lietas kļūst patiešām ķēpīgas.
(Smiekli)
Jā.
Taču tās ir visur.
Tās ir lielās lapās, tās ir mazās lapās.
Tā ir globāla parādība.
404 lapa jums paziņo,
ka esat atstāts novārtā.
Tā nav patīkama pieredze,
ja esat pieradis pie kā šāda.
Jūs varat ieslēgt Kinect
un redzēt dejojam vienradžus
un varavīksnes mirdzam no jūsu mobilā tālruņa.
404 lapa nav tas, ko jūs meklējāt.
To ieraugot, tas ir kā pliķis sejā,
Iedomājoties par 404 radītajām sajūtām,
tas būtu it kā jūs dotos uz Starbucks
un aiz letes būtu kāds džeks,
jūs atrastos otrā pusē, un būtu beidzies vājpiens.
Un jūs vaicātu: „Vai jūs varētu atnest vājpienu?”
Viņš iznāktu no letes, un jūs redzētu, ka viņam nav bikšu.
Un jūs paliekat ar šādu seju: „To gan es negribēju redzēt.”
Tāda ir 404 sajūta.
(Smiekli)
Esmu dzirdējis par tādu gadījumu.
Tam visam ir nozīme un šajā brīdī tajā iesaistos arī es,
jo es vadu tehnoloģiju inkubatoru,
un mums bija astoņi jaunuzņēmumi.
Šie jaunuzņēmumi koncentrējas uz to, 
kas tie ir, nevis, kas tie nav,
līdz vienudien Athletepath,
kas ir pakalpojumu mājaslapa ekstrēmā atlētisma piekritējiem
atrada šo video.
(Video) Puisis: Džoij!
Pūlis: Āāā!
Renijs Glīsons: Jūs tikai ... nē, ar viņu nekas nav kārtībā.
Viņi paņēma šo video un ievietoja to savā 404 lapā
un efekts bija tāds, it kā visiem galvā iedegtos spuldzītes.
Jo beidzot bija lapa,
kas patiešām atainoja 404 lapas ieraudzīšanas sajūtas.
(Smiekli)
(Aplausi)
Tas aizsāka sacensību.
Dailypath, kas piedāvā iedvesmu
ievietoja ko iedvesmojošu savā 404 lapā.
Stayhound, kas palīdz jums caur sociālajiem tīkliem atrast mājdzīvnieku pieskatītājus,
izteica līdzjūtību jūsu mājdzīvniekam.
Katrs no tiem atrada ko piemērotu.
Tas pārvērtās par 24 stundu konkursu.
Nākamās dienas 4:04 mēs izdalījām 404$ skaidrā naudā.
Viņi saprata,
ka nozīmīgs ir katrs sīkums, ja tas paveikts kā nākas,
un, ka labi pārdomāti mirkļi, veido zīmolus.
Paskatieties uz tiem reālajā pasaulē,
un jautrākais ir, ka paši varat tos ieraudzīt.
Jūs varat ievadīt lapas adresi un, 
pievienojot 404, tās parādīsies.
Šī jums izsaka līdzjūtību.
Šī vaino jūs.
Šī man īpaši iepatikās.
Šī ir kļūdas lapa,
bet, ja nu kļūdas lapa būtu arī jauna iespēja?
Tas bija vēsturisks brīdis,
kad visi jaunuzņēmumi apsēdās pie viena galda
un patiesi aizrāvās ar to, kas viņi varētu kļūt.
Atgriežoties pie visām attiecību problēmām,
viņi caur šo vingrinājumu uzzināja,
ka pat vienkārša kļūda var parādīt, kas tu neesi,
vai arī atgādināt, kāpēc tevi būtu jāmīl.
Paldies.
(Aplausi)
(Mūzika)
(Aplausi)
(Aplausi)
(Mūzika)
(Aplausi)
(Mūzika)
(Aplausi)
Kriss Andersons: Jūs bijāt apbrīnojami.
Tas ir apbrīnojami.
(Aplausi)
Katru dienu ko tādu negadās dzirdēt.
(Smiekli)
Asmen, oficiālais stāsts ir,
ka tu apguvi ģitārspēli,
skatoties Džimiju Peidžu YouTube.
Asmens Raezs: Jā, viņš bija pirmais. Tad es...
Tas bija pirmais, ko apguvu,
un tad sāku attīstīties citās lietās.
Es daudz sāku skatīties Kaki Kingu,
un viņa vienmēr kā lielu savas 
iedvesmas avotu minēja Prestonu Rīdu,
tā nu es sāku skatīties viņa video,
un pašlaik ir ļoti sirreāli atrasties...
(Smiekli)
(Aplausi)
K.A.: Dzirdētais skaņdarbs,
vai tā bija viena no viņa dziesmām, ko iemācījies vai arī kā tas notika?
A.R.: Es to iepriekš nebija mācējis,
bet viņš pateica, ka mēs to spēlēsim uz skatuves,
tāpēc es to apguvu, tādēļ man arī to bija tik interesanti mācīties.
Un tas beidzot notika, tā kā ...
(Smiekli)
K.A.: Preston, no tava skata punkta,
saproti, tu pirms 20 gadiem izdomāji 
šādu spēlēšanas veidu, vai ne?
Kāda ir sajūta, redzot uzrodamies kādu,
kurš paņem tavu mākslu un sāk ar to viskaut ko darīt?
Prestons Rīds: Tas ir prātam neaptverami,
esmu patiesi lepns un patiesi pagodināts.
Viņš ir brīnišķīgs mūziķis, tā kā viss kārtībā.
(Smiekli)
KA: Laikam jau nav vēl kāds minūti garš skaņdarbs, 
ko jūs varētu uzspēlēt?
Varat? Vai varat paspēlēt? 
Vai jums ir vēl kaut kas?
P.R.: Mēs neesam neko sagatavojuši.
K.A.: Nav. Ziniet, kā izdarīsim?
Ja es jums dotu kādas 30, 40 sekundes
un jums vēl ir 30, 40 sekundes,
un tad gan jau redzēsim. Es tā domāju.
Es to jūtu. Mēs gribam dzirdēt vēl nedaudz.
Un ja viss noies pilnībā greizi, viss kārtībā.
(Aplausi)
(Smiekli)
(Mūzika)
(Aplausi)
Bens Roše: Tātad, es, starp citu, esmu Bens.
Omaro Kantu: Un es Omaro.
B.R.: Mēs esam šefpavāri.
Kad 2004. gadā atvērām „Moto“,
cilvēki īsti nezināja, ko sagaidīt. Daudzi domāja,
ka tas ir japāņu restorāns, varbūt
pie vainas bija nosaukums, varbūt logo,
kas izskatījās kā japāņu hieroglifs,
taču, lai vai kā, cilvēki mums sāka pasūtīt
visvisādus japāņu ēdienus, kas nebija
gluži tas, ar ko nodarbojāmies. Pēc
simtu pirmā „maki“ rullīša pasūtījuma
mēs nolēmām sniegt cilvēkiem to, ko tie vēlējās.
Lūk, attēls ar izdrukāta ēdiena piemēru.
Tā bija pirmā ielaušanās mūsu
tā sauktajā garšas pārveidošanā.
Lūk, visas sastāvdaļas,
visas garšas nokrāsas
standarta „maki“ rullītim, kas uzdrukāts
uz mazas papīra lapiņas.
O.K.: Tā nu mūsu ēdājiem šī doma
sāka apnikt, un mēs nolēmām viņiem pasniegt
vienu un to pašu ēdienu divreiz, mēs
iedvesmojāmies no „maki“ rullīša,
nofotogrāfējot ēdienu un tad
pasniedzot to kopā ar pašu ēdienu.
Šis konkrētais ēdiens lielākoties ir
šampanietis ar jūras veltēm.
Kā redzat, šampanieša vīnogas patiesībā
ir gāzētas vīnogas. Drusciņ jūras velšu,
skābā krējuma un attēls beigu beigās
garšo tieši tāpat kā tajā redzamais ēdiens. (Smiekli)
B.R.: Taču nekas nebeidzās ar ēdamiem attēliem.
Mēs nolēmām pamēģināt kaut ko
mazliet citādāku, proti, pārveidot garšas,
kas bija ļoti līdzīgas — šajā gadījumā
burkānu kūku.
Mēs paņēmām burkānu kūku, ielikām
to blenderī un ieguvām tādu kā
burkānu kūkas sulu, kuru tad iepildījām
šķidrā slāpeklī sasaldētā balonā, iegūstot
saldējuma burkānu kūkas lodi
ar tukšu vidu, kas droši vien
atgādina šķīvī peldošu
Jupiteru.
Tā kā, jā, mēs pārveidojam lietas par ko tādu,
ar ko jums tās itin nemaz
nesaistās.
O.K.: Lūk, kaut kas, ko jūs diezin vai
iedomātos ēst. Tas ir cigārs,
Kubas cigārs, kas izveidots no
kubiešu cūkgaļas sviestmaizes, mēs paņemam
cūkas lāpstiņas pagatavošanai paredzētas garšvielas
un padarām tās līdzīgas pelniem. Mēs paņemam
sviestmaizi un ietinam to
kāposta lapā, pielipinām ēdamu etiķeti,
kam nav nekādas līdzības
ar Cohiba cigāru etiķeti, ieliekam to
1,99 dolāru vērtā pelnu traukā un
prasām par to ap divdesmit zaļo. (Smiekli)
O.K.: Gardi.
B.R.: Bet tas vēl nav viss.
Papildus tam, lai taisītu ēdienus,
kas izskatās kā neēdamas lietas,
mēs nolēmām arī radīt sastāvdaļas,
kas izskatās kā jums zināmi ēdieni.
Lūk, šķīvis ar načo.
Atšķirība starp mūsu načo
un citu načo ir tāda,
ka tas īstenībā ir saldais ēdiens.
Čipši ir glazēti,
maltā liellopu gaļa ir šokolāde,
un siers ir pagatavots no sasmalcināta
mango sorbeta, kas apstrādāts
ar šķidro slāpekli, lai izskatītos kā siers.
Pēc visas šīs sastāvdaļu
dematerializācijas un pārkonfigurēšanas
mēs sapratām,
ka tas ir diezgan kolosāli,
jo, to pasniedzot, mēs ievērojām, ka
tas reaģē tāpat kā atdarinātais ēdiens,
sieram patiešām arī sākot kust.
Tādēļ, skatoties uz šo ēdienu
ēdamistabā, jūs nepamet sajūta, ka
tas ir šķīvis ar načo,
vismaz, kamēr paši nepagaršojat
un nepārliecināties, ka tas ir saldais ēdiens.
Tā ir diezgan prātu plosoša pieredze.
(Smiekli)
O.K.: Mēs visus šos ēdienus
radījām virtuvē,
kas gan vairāk atgādināja
mehāniķa darbnīcu, ne virtuvi, tādēļ
nākamais loģiskais solis mums bija
izveidot mūsdienīgu laboratoriju.
Lūk, ko mēs izveidojām.
Mēs to ierīkojām pagrabā un
sākām nopietni nodarboties ar gatavošanu,
un sākām nopietni eksperimentēt.
B.R.: Viena no patiesi kolosālajām lietām
laboratorijā, atskaitot pašu zinātnes
laboratoriju virtuvē, bija tas, ka
ar visu šo jauno aprīkojumu un
jauno pieeju, pavērās
daudz un dažādās radošuma durvis,
par kuru esamību mēs iepriekš pat nenojautām.
Mūsu veiktie pārtikas un
ēdienu eksperimenti
turpināja tik virzīties uz priekšu.
O.K.: Parunāsim par garšas pārveidošanu,
un, vēl labāk, radīsim ko patiesi kolosālu.
Jūs redzat govi ar izkārtu mēli.
Es redzu to, ka govs grasās ēst
kaut ko garšīgu. Ko govs grasās ēst?
Un kādēļ tas ir garšīgs?
Govs lielākoties ēd trīs pamatlietas:
kukurūzu, bietes un miežus.
Es parasti cenšos izaicināt
savu personālu ar visām šīm trakajām,
mežonīgajām idejām. Vai mēs varam paņemt to,
ko ēd govs, un, neizmantojot pašu govi,
no tā izveidot hamburgeru?
Parasti cilvēku reakcija ir apmēram
šāda. (Smiekli)
B.R.: Jā, tas ir mūsu virtuves šefpavārs.
Kriss Džounss. Viņš nav vienīgais,
kurš sadusmojas ikreiz, kad mēs
uzdodam absurdu uzdevumu, lielu daļu
šo ideju ir grūti saprast.
Tās uzreiz, uz vietas ir grūti saprast.
Daudz laika ir jāpavada pētot un bieži
arī kļūdas un mācīšanās no tām, vairāk droši vien kļūdas,
kas notiek ikviena ēdiena izstrādē,
mums ne vienmēr viss izdodas, kā arī ir
vajadzīgs labs laiks, kamēr mums izdodas
ideju izskaidrot cilvēkiem.
O.K.: Tā pēc veselas dienas ar Krisu,
blenžot viens otram uz pirkstiem,
mums izdevās izveidot ko tādu, kas bija
daudzmaz līdzīgs hamburgera gaļai, un kā redzat,
arī tā konsistence ir līdzīga hamburgera gaļai.
Tas ir veidots no trim sastāvdaļām:
bietēm, miežiem, kukurūzas,
tas patiesi apcepas tāpat kā hamburgera gaļa,
kā arī izskatās un garšo tieši tāpat,
un ne tikai tas, tā arī praktiski ir
govs izņemšana no aprites.
Mūsu nākamais mērķis ir
ēdiena kopēšana.
(Aplausi)
B.R.: Tas noteikti ir pasaulē pirmais
asiņojošais dārzeņburgers,
kas ir kolosāls blakusefekts.
Brīnumoga, ja neesat par tādu dzirdējuši,
ir dabīga sastāvdaļa, ar
īpašu iedarbību.
Tajā ir glikoproteīns — mirakulīns,
dabīga olbaltumviela. Tā mani šokē
ikreiz, kad es to ēdu, tai ir
vienreizīga spēja īslaicīgi padarīt
nejutīgus atsevišķus jūsu mēles receptorus,
galvenokārt tieši tos, kas uztver skābumu,
tātad, lietas, kas garšotu ļoti skābi
kaut kā pēkšņi sāk garšot ļoti saldi.
O.K.: Ja grasāties ēst citronu,
nu tas garšos pēc limonādes.
Uz mirkli aizdomāsimies par
kā tāda sniegtajām ekonomiskajām iespējām.
Mēs varam atteikties no cukura visu
konditorejas izstrādājumu un limonāžu sastāvā
un aizstāt tos ar svaigiem
un dabīgiem augļiem.
B.R.: Šeit jūs varat redzēt, kā
griežam arbūzu. Mēs ceram, ka tā
mēs varēsim samazināt milzīgus daudzumus
pārtikas ražošanā un pārvadāšanā iztērētās enerģijas,
un tunča pārzveju, radot pašiem savu tunci
vai jebkuru citu eksotisku
delikatesi no tālām zemēm,
ar vietējiem un organiskiem produktiem.
Lūk, Viskonsīnā izaudzēts arbūzs.
O.K.: Tātad, ja brīnumogas liek skābām lietām
garšot saldi,
mums ir citi brīnumlīdzekļi,
ar ko mēs apstrādājam arbūzu,
lai mainītu tā garšu no saldas uz pikantu.
Pēc tam, kad esam to izdarījuši, mēs to ievietojam
vakuuma maisā, pievienojam nedaudz jūras zāļu,
nedaudz garšvielu, sarullējam to un
tas jau sāk izskatīties līdzīgs tuncim.
Šajā gadījumā svarīgākais ir tam likt
reaģēt kā tuncim.
B.R.: Tad pēc nelielas iemērkšanas
šķidrajā slāpeklī, lai panāktu ideālo sausumu,
mēs iegūstam ko tādu, kas izskatās,
garšo un izturās kā īsts tuncis.
O.K.: Galvenais jāatceras, ka
mums īpaši nerūp tas,
no kā patiesībā sastāv šis tuncis.
Tam nav nozīmes, kamēr vien tas der jums
un ir labs apkārtējai videi.
Taču kurp tas viss virzās?
Kā mēs varam izmantot šo garšas kārpiņu
mānīšanu un radīt no tā
ko tādu, kas varētu radīt apvērsumu
pārtikas tehnoloģijā?
Lūk, nākamais izaicinājums.
Es pateicu, lai personāls pastaigā pa Čikāgas ielām,
paņem pārīti savvaļas augu
un izmanto tos kā ēdienu sastāvdaļas,
iepriekš pārliecinoties,
ka tie nav indīgi cilvēkam,
noplūc tos, sasmalcina, pagatavo
un tad dod nobaudīt „Moto“ apmeklētājiem.
Prasīsim par to kaudzi naudas un uzzināsim,
kā viņiem garšo. (Smiekli)
B.R.: Jā, kā jau varat iedomāties, šāda
veida uzdevums, kārtējais uzdevums,
par ko mūs necieta virtuves personāls.
Taču mums bija tikpat kā pilnībā
no jauna jāapgūst ēst gatavošanas pamati,
jo, saprotiet paši, visas šīs sastāvdaļas,
flora mums, pirmkārt, bija sveša,
un, otrkārt, nebija nekādu ziņu par to,
kā ko tādu pagatavot, jo
cilvēki tādas lietas neēd.
Tādēļ mums bija jāizdomā jauni un radoši veidi,
kā piešķirt garšu, pagatavot
un mainīt to tekstūru, tas bija
šī uzdevuma lielākais izaicinājums.
O.K.: Lūk, kur mēs lieliem soļiem, roku rokā
dodamies nākotnē.
Attīstības valstīm un
pirmās pasaulēs valstīm,
iedomājieties, ja varētu vienkārši noplūkt
savvaļas augus un ēst tos, pārtikas jūdzes
praktiski pārvērstos par pārtikas pēdām.
Tas pilnībā sagrautu priekšstatu par to,
kas ir pārtika, būtībā mainot to, ko mēs uzskatām par
neapstrādātām sastāvdaļām, pat ja mums
izdotos, teiksim, miltus aizstāt ar vienu no tām,
tā mēs ietaupītu tik daudz enerģijas
un tik daudz atkritumu.
Lūk, vienkāršs piemērs tam,
ko mēs patiesībā iebarojam apmeklētājiem,
jums priekšā ir siena kaudze
un daži savvaļas āboli.
Mēs ņēmām sienu un savvaļas ābolus
un no šīm divām sastāvdaļām izgatavojām bārbekjū mērci.
Cilvēki bija pilnībā pārliecināti, ka ēda
bārbekjū mērci, tas ir brīvi pieejams ēdiens.
B.R.: Paldies, puiši.
(Aplausi)
Man prasīja, lai prezentācijā izmantoju slaidus
tas bija diezgan obligāti,
līdz pāris dienas atpakaļ
man atteica piekļuvi slaidu projektoram
(Smiekli)
Atklāti sakot, tie slaidi man šķiet daudz emocionālāki
(Smiekli)
un personiskāki
un labā lieta par slaidu projektoru
ir tā, ka uz šiem sliadiem tu labi vari koncentrēt savu darbu,
ne tā kā PowerPoint vai citu programmu prezentācijās.
Tagad es piekrītu, ka
tev ir....nu, jā, ir slaidu projektoriem ir konkrēti mīnusi
un tu zini, ka ja tu izmanto slaidu projektoru
uz slaidiem tev nevar būt nesaprotami uzrakstīti vārdi
kad teksts parādās no aizmugures vai sāniem, vai no augšas vai apakšas
bet iespējams, ka tas ir pieņemams kompromiss
kompromiss, kuru tu pieņem, lai iegūtu šo koncentrēšanos.
(Smiekli)
Tā ir doma. Tikai doma.
Un ir kaut kas jauks, kad šie slaidi iesprūst.
Un tas uz ko tu visvairāk ceri ir
tas, ka šad tad slaidi sadegs.
tas ir tas, ko mēs šovakar neredzēsim. Tātad...
Ar to arī apskatīsim pirmo slaidu.
Šī, kā jau daudzi no jums varbūt nodomājāt,
ir
nesen iztukšota alus bundža Portugālē
(Smiekli)
Šis - es tikko pirmo reizi biju ieradies Barsalonā
un es nodomāju:
nu jūs zināt, lidoju visu nakti, paskatījos augšup
un nodomāju, wow, cik tīri.
Tu ierodies šajā galvenajā lidostā, un viņiem vienkārši ir "B".
Iedomājies, cik tas ir jauki!
Viss dizainā paliek vienkāršāks
un šeit, šajā milzīgajā lidostā,
ak Dievs, es vienkārši nobildēju
Nodomāju, ak Dievs, tas ir foršākais ko es jebkad lidostā esmu redzējis
Līdz es pēc pāris mēnešiem
atkal ierados tajā pašā lidostā
ar to pašu lidmašīnu, man liekas - un es paskatījos augšup
un tur bija rakstīts "C".
(Smiekli)
Tikai tad es sapratu,
tas vienkārši bija sektors, kurā es ielidoju
(Smiekli)
Es ļoti ticu emocijām dizainā,
un vēstījumam, ko tas sūta
pirms kāds sāk lasīt
pirms kāds saņem pārējo informāciju,
kāda ir emocionālā reakcija ko saņem no produkta,
stāsta vai gleznojuma, vai vienalga, lai arī kas tas būtu.
Šī dizaina sfēra mani interesē visvairāk
un, es domāju, tas priekš manis ir pilnīgi skaidrs
ļoti vienkāršotā versijā
par ko es runāju.
Šīs ir pāris vienādi nokrāsotu garāžu durvju,
kuras atrodas viena otrai blakus
Lūk, šīs ir pirmās durvis. Jūs saprotat, vēstījumu esat saņēmuši
tas ir diezgan skaidrs
Apskatiet otras durvis un padomājiet
vai šis vēstījums atšķiras?
Labi, kurām durvīm priekšā jūs novietotu savu auto?
(Smiekli)
Tā pati krāsa, tas pats vēstījums, tie paši vārdi.
Vienīgais, kas ir atšķirīgs
ir izteiksme, kādu durvju īpašnieks ir ielicis šajā lietā
un, atkal,
kurš šeit ir psihais slepkavnieks?
(Smiekli)
Tas to nepauž, tam nav vajadzības to paust,
Es droši vien novietotu savu auto priekšā otrām durvīm.
Esmu pārliecināts, ka daudzi to apzinās,
ka grafiskais dizains ir kļuvis daudz vienkāršāks
pēdējo piecu gadu laikā.
Tas ir kļuvis tik vienkāršs, ka savā ziņā,
tas ir sācis iet atpakaļ ceļu un palicis mazliet izteiksmīgāks.
Bet es biju Milānā un redzēju šo ceļazīmi,
un biju ļoti priecīgs
redzēt, ka acīmredzot, šo ideju par minimālismu
ir pieņēmis arī grafiti mākslinieks.
(Smiekli)
Un šis graffiti mākslinieks ir gājis garām,
mazliet uzlabojis šo zīmi, un devies tālāk
(Smiekli)
Viņš nepārspīlēja, pretēji tam, kāda viņiem ir tendence to darīt.
(Smiekli)
Šis ir grāmatu nama "Metropolis" grāmatai.
Es uzņēmu dažas bildes, un šis ir
kāds reklāmas plakāts Floridā,
un vai nu viņi nebija samaksājuši īri,
vai arī negribēja maksāt atkal par šo plakātu,
un reklāmas pārstāvji bijuši par slinku, lai noplēstu visu zīmi,
un tā viņi ir noplēsuši tikai daļas no tā.
Un es uzskatītu, ka tas tagad iespējams ir vēl efektīgāks,
kā orģinālais reklāmas plakāts, jūsu uzmanības piesaistīšanas ziņā,
piesaistot jūsu skatienu šajā virzienā.
Un cerams, jūs neapstāsieties un nepirksiet tos šausmīgos pekanriekstu izstrādājumus.
Šis ir no manas otrās grāmatas.
Šo grāmatu sauc "Drukas gals."
un tā tika veidota kopā ar filmu
strādājot kopā ar Vilijamu Barouzu
Un "Drukas gals" šobrīt tiek drukāta piekto reizi.
(Smiekli)
Kad es pirmo reizi sazinājos ar Vilijamu Barouzu par viņa iesaistīšanos,
viņš teica: Nē. Viņš teica, ka netic, ka tas ir drukas gals.
Un es teicu, labi, viss ir kārtībā,
es vienkārši priecātos par tavu ieguldījumu šajā filmā un grāmatā,
un beigās viņš piekrita.
Un filmas beigās, viņš saka viņa lieliskajā balsī,
ko es nevaru atdarināt, bet es tā kā mēģināšu, bet ne pa īstam, viņš saka:
Es atceros es apmeklēju izstādi ar nosaukumu:
"Fotogrāfija: Glezniecības gals."
Un viņš saka: "Un, protams, tā nemaz nebija."
Jo, acīmredzot, kad fotogrāfija tika pilnveidota,
bija cilvēki, kuri teica,
nu viss, jūs esat izpostījuši glezniecību.
Cilvēki vairs tikai uzņems fotogrāfijas.
Un, protams, tā nemaz nebija.
Un tā, šis ir no "Otrais skatiens",
grāmatas, ko es sarakstīju par intuīciju.
Manuprāt, intuīcija nav vienīgā sastāvdaļa dizainā,
bet iespējams vissvarīgākā.
Tā ir kaut kas, kas jebkuram piemīt.
Nav nozīmes to mācīt;
patiesību sakot, lielākā daļa skolu mēdz neņemt vērā intuīciju,
kā daļu no darba procesa,
jo viņi to nespēj izmērīt;
ir ļoti grūti mācīt cilvēkiem četrus soļos līdz instinktīvam dizainam,
bet mēs varam mācīt četrus soļus līdz jaukai vizītkartei
vai ziņu lapai.
Un tā to mēdz neņemt vērā.
Lūk, Alberta Einšteina citāts, kur teikts:
"Intelektam ir maza nozīme ceļā uz atklājumu.
Tā vietā nāk lēciens apziņā -
sauciet to par intuīciju, vai kā savādāk -
un risinājums vienkārši atnāk pie tevis, un tu nezini no kurienes un kapēc."
Tas ir tā, kad kāds prasa: "Kurš sarakstīja šo dziesmu?"
Un jo vairāk tu centies domāt,
jo tālāk tu esi no pareizās atbildes
un brīdī, kad pārstāj domāt par to,
tava intuīcija pasaka tev atbildi.
Man tas patīk pāris iemeslu dēļ.
Ja tu apmeklētu jebkādus dizaina kursus, tev mācītu, ka šo nevar salasīt.
Es domāju ka galu galā var, un, kas ir vēl svarīgāk, es domāju, ka tas ir patiesi.
"Nejauc salasāmību ar komunikāciju."
Tikai tāpēc, ka kaut kas ir salasāms, vēl nenozīmē, ka tas komunicē,
un vēl svarīgāk, tas nenozīmē, ka tas komunicē pareizi.
Tātad, kāds ir nosūtītais vēstījums,
pirms kāds patiešām iedziļinās materiālā?
Es domāju, ka tā dažreiz ir pārprasta joma.
Šis ir strādājot ar Maršalu Makluanu.
Es paliku un strādāju kopā ar viņa sievu un dēlu Ēriku,
un mēs nonācām pie gandrīz 600 Maršala domugraudiem
tas ir vienkārši apbrīnojami, kā ir iespējams būt priekšā laikam,
paredzot tik daudz tā, kas ir noticis
reklāmās, televīzijas un mēdiju pasaulē.
Un tā šīs grāmatas nosaukums ir "Probes" (citāts, atziņa). Tas ir cits vārds kā pateikt "domugrauds".
Un daudz no tiem nekad nav bijuši publicēti pirms tam,
un pamatā es interpretēju dažādos domugraudus.
Tātad, šī oriģināli bija satura rādītāja lapa
Kad es pabeidzu, tai bija 540 lapas,
un tad izdevējs "Gingko Press"
nolēma to ievērojami saīsināt,
un grāmatai tagad ir tikai 400 lappušu.
Bet es nolēmu ka man patīk šī satura rādītāja lapa -
man patika kā tā izskatās - un es to tā atstāju.
(Smiekli)
Tai tagad vairs nav nekāda saistība ar šo grāmatu,
bet tā ir jauka dzirksts, man škiet.
(Smiekli)
Un tā, pāris domu graudi no grāmatas:
šeit Makluans saka:
"Jaunie mēdīji nav tilts starp cilvēku un dabu; tā ir daba"
"Drukāšanas ieviešana mazināja anonimitāti,
veicinot literatūras atpazīstamību
un ideju uzskatīt intelektuālos sasniegumus par privātīpašumu."
Kas nekad netika darīts pirms drukāšanas.
"Kad jaunās tehnoloģijas pārņem
sabiedrībā ilgi ierastās vecās tehnoloģijas,
rodas visdažādākās bažas."
"Kad cilvēki ir aizrāvušies ar pilnīgi savādākas pasaules radīšanu,
viņi vienmēr izveido spilgtas aizejošās pasaules veidolus."
Šis man riebjas, to ir grūti salasīt.
(Smiekli)
(Applausi)
"Cilvēkiem elektronikas laikmetā nav citas iespējamās vides kā tikai visa pasaule,
un nav citas iespējamās nodarbošanās, kā tikai informācijas vākšana."
Tas arī viss, ko viņš redzēja kā iespējas. Un nav tālu no patiesības.
Tā, šis ir "Nine Inch Nails" projekts.
Es to rādu tikai tapēc, ka man šķita ka tam pēkšņi radusies lielāka nozīme,
tas tika izveidots tieši pēc 11. septembra.
Es neilgi pirms tam atklāju bumbu patversmi,
savas mājas pagalmā, ko es nesen biju nopircis Losandželosā,
ko nekustamo īpašumu aģents netika pieminējis,
(Smiekli)
Tā bija bumbu patversme, būvēta, acīmredzot, 60os gados Kubas raķešu krīzes laikā.
Un es jautāju nekustamo īpašumu aģentam kas tas ir, kam mēs ejam garām
un viņš teica: "Tas ir kaut kas saistīts ar notekūdeņu sistēmu."
Es teicu - labi - viss kārtībā.
Beidzot es vienreiz tur nokāpu, un tā bija tāda sarūsējusi apļveida telpa,
un divas gultas, ļoti baisi un jocīgi.
Un, pārsteidzoši, tas bija taisīts no lēta metāla
un viss bija pilnīgi izrūsējis, un visur bija ūdens un zirnekļi
Un es domāju, nez par ko viņi bija domājuši?
Varbūt varēja izmantot cementu vai kaut ko tādu..
Bet lai nu kā, es to izmantoju kā vāka noformējumu priekš "Nine Inch Nails" DVD,
un es arī tagad esmu salabojis bumbu patversmi ar santehnikas līmlenti,
un tā ir gatava. Es domāju, ka es esmu gatavs. Tātad...
Šis tiešām ir kā eksperiments klientam "Quicksilver",
mēs uzņēmām sešu kadru epizodi,
un mēģinājām izmantot drukāto reklāmu, kā līdzekli, lai cilvēki apmeklētu web lapu.
Tātad, šī ir sešu kadru epizode.
Es esmu uzņēmis vienu kadru un sagraizījis to dažādos veidos.
Un šī eksemplāra mazajā rindiņā ir teikts:
Ja tu gribi redzēt visu epizodi -
kā notika viss šis brauciens - apmeklē web lapu.
Un mans minējums ir, ka daudzi sērfotāji apmeklēja šo lapu,
lai redzētu visu kopskatu.
Nav bijušas iespējas to pārbaudīt, tā kā es varētu arī smagi kļūdīties.
(Smiekli)
Man nav šīs lapas. Tā ir bilde pati par sevi.
Grupa "Koalīcija par vidi bez smēķēšanas" no Ņujorkas
uzaicināja mani uztaisīt šos plakātus.
Tie bija haotiski izlīmēti pa Ņujorku.
Jūs īsti nevarat - nu, patiesībā jūs nemaz nevarat redzēt -
bet savā ziņā otrā rindiņa patiesībā ir plakāta "sāls",
Tur rakstīts: "Ja cigarešu kompānijas var melot, tad mēs arī varam." Bet -
(Smiekli) (Uz plakāta: "Cigaretes samazina krāniņus")
(Applausi)
es tā darīju.
Šie burtiski tika haotiski izlīmēti pa visu Ņujorku vienā naktī,
bet daudzi noteikti atskatījās,
nu jūs zināt, cilvēki smēķē un: "Ui"
(Smiekli)
Un tas bija ar mērķi - lai tas izskatītos patiesi nopietni.
Nevis kaut kāds dīvains nobružāts (grunge) fonts (stils) vai kaut kas tāds,
tas izskatījās it kā tas varētu būt pa īstam. Lai nu kā.
Plakāts priekš "Atlantic Center for the Arts", skola Floridā.
Šis man šķiet apbrīnojami. Šis ir produkts, ko es nupat atklāju.
Es biju pie Karību jūras Ziemassvētkos,
un es biju šokā, ka mūsdienās vēl joprojām tiek pārdots -
ne tieši, ka tiek pārdots -
bet, ka cilvēki jūt vajadzību balināt savu ādu.
Šis bija vai nu vecs produkts jaunā iepakojumā,
vai arī gluži jauns produkts, un es nodomāju,
Ui! Kā kaut kas tāds vēl joprojām var notikt?
Es vadu daudzas radošās darbnīcas, apkārt pa visu pasauli, patiešām,
un šis konkrētais uzdevums bija
izveidot jaunus simbolus tualešu durvīm.
(Smiekli)
Man šķita, ka šis ir viens no veiksmīgākajiem risinājumiem.
Un studenti patiesībā izgrieza šos
un izvietoja bāros un restorānos tajā vakarā,
un es vienmēr iztēlojos, kā pavecs pārītis dodas uz tualeti...
(Smiekli)
Es strādāju priekš Microsoft pirms dažiem gadiem.
Šī bija vispasaules kampaņa.
Un man bija interesanti -
es esmu kvalificējies socioloģijā, man nebija nekāda dizaina pieredze,
un daži cilvēki saka: "Nu, tas arī to izskaidro",
bet tas bija ļoti interesants eksperiments,
jo nebija nekāds produkts, kas man bija jāpārdod,
vienkārši vajadzēja uzlabot Microsoft tēlu.
Viņiem likās, ka dažiem cilvēkiem viņi nepatīk.
(Smiekli)
Strādājot pie šīs vispasaules kampaņas,
es konstatēju, ka tas ir ļoti patiesi.
Un mūsu mērķis bija viņus mazliet humanizēt,
un tas ko es izdarīju bija - pievienoju burtus un cilvēkus reklāmai,
kas netika darīts iepriekšējā kampaņā,
ko neviens to neatcerējās un neviens uz to nenorādīja.
Un mēs mēģinājām pateikt, ka
hei, daži šie cilvēki, kas strādā priekš Microsoft patiesībā ir OK;
dažiem patiešām ir draugi un ģimenes,
un visi nav šausmīgi cilvēki.
Un visaptverošā kampaņa bija "Paldies Dievam ir pirmdiena".
Mēs mēģinājām paņemt to,
kas ir pieņemts kā negatīvs -
viņu pārspīlētā konkurentspēja,
garās darba stundas -
un pagriezt to pozitīvā gaismā, nevis bēgt no tā prom.
Jūs zināt - Paldies Dievam ir pirmdiena -
man jāatgriežas tajā mazajā kabīnē, tajās neīstajās pelēkajās sienās,
un jādzird visu pārējo sarunas
desmit stundas un tad jāiet mājās.
Bet lai nu kā, šī bija viena no reklāmām ar ko es biju ļoti apmierināts,
jo tie visi tika veidoti ļoti mākslinieciski precīzi,
un šajā, man patiešām šķita, ka meitene skatās datorā,
Tur ir rakstīts: "Brīnies visapkārt." Un tad tur ir neliela programmatūra.
Šādi reklāma izskatījās visapkārt pasaulei.
Vācijā tika veikta viena neliela izmaiņa, nesaskaņojot ar mani -
viņiem arī tas nebija jādara, jo tas tika darīts caur aģentūrām -
bet apskatiet, vai redzat kādas atšķirības.
Šādi reklāma izskatījās visā pasaulē,
Vācijā tika veikta sīka izmaiņa.
(Smiekli)
Par šo man ir divas lietas ko teikt.
Ja gribi likt reklāmā bērnu, izvēlies kādu, kas izskatās dzīvs.
(Smiekli)
Man ir tāda sajūta, ka tas bērns šeit sēž jau nedēļu.
Viņš ļoti cer ka dators beidzot iestartēsies, nu jūs zināt...
(Smiekli)
Un kad aģentūra man izskaidroja šo, viņi teica:
"Redz, mums nav mazi zaļi cilvēciņi mūsu valstī,
kapēc gan mums būtu jāliek mazi zaļi cilvēciņi mūsu reklāmās?"
Es saprotu viņu loģiku, es absolūti tai nepiekrītu,
manuprāt, tā ir ļoti aprobežota pieeja,
pasaule noteikti ir daudz globālāka,
Es noteikti domāju, ka Vācijas iedzīvotājiem
nebūtu nekādu problēmu ar mazu melnu meitenīti, kas sēž pie datora,
tomēr mēs to nekad neuzzināsim.
Šeit ir darbi no "Ray Gun".
Un šī žurnāla mērķis ir lasīt stāstus,
klausīties mūziku un mēģināt to interpretēt.
Šeit nav rāmju, šeit nav sistēmas, nekas nav darīts ar mērķi.
Šis ir ievads priekš Braiena Īno,
un tā ir tikai mana personīgā interpretācija par mūziku.
Šeit rokzvaigznes runā par skolotājiem, ko viņi ir iekārojuši skolas laikā.
"Ray Gun" ir pilns ar lieliskiem stāstiem.
Un man paveicās atrast fotogrāfiju, kur skolotāja sēž uz grāmatām.
(Smiekli)
Raksts par Braienu Feriju - patiešām garlaicīgs raksts -
tamdēļ es pārveidoju visu rakstu "Dingbat" fontā.
(Smiekli)
Jūs varētu to izcelt, jūs varētu to pārveidot "Helvetica" fontā vai kā savādāk:
tas ir īsts raksts.
Es domāju jūs varētu to galu galā atšifrēt,
bet tas patiešām nav labi uzrakstīts, tiešām nebūtu vērts to darīt.
(Smiekli)
Strādājot ar daudziem žurnāliem,
es esmu ļoti ziņkārīgs, kā lieli žurnāli tiek galā ar lieliem stāstiem,
un es biju ļoti ieinteresēts redzēt, kā žurnāli "Time" un "Newsweek" parādīs 11. septembri.
Un pamatā es biju diezgan vīlies
redzēt, ka viņi bija
izvēlējušies parādīt fotogrāfiju ko mēs jau bijām redzējuši miljoniem reižu,
kas būtībā bija sadursmes brīdis.
Un žurnāls "People", manuprāt,
iespējams dabūja labāko kadru.
Tāds kā smagnējs veids, bet šī struktūra -
otrā lidmašīna nav vēl ietriekusies:
šeit bija kaut kas vilinošāks,
ja tas ir īstais - tas nav īstais vārds -
nekā "Times" vai "Newsweek" vāks.
Bet kad es atvēru šo žurnālu,
tur bija kaut kas traucējošs un tā tas turpinājās.
Kreisajā pusē mēs redzam cilvēkus mirstam, mēs redzam cilvēkus cīnamies par savu dzīvību.
Un labajā pusē mēs mācāmies, ka ir jauns veids kā atbalstīt krūtis.
Iekārojamā labās puses lapa nebija atmesta visā izdevumā.
Paskatieties uz šīs sievietes fotogrāfiju -
kas zina, kam viņa ir izgājusi cauri?
un otrā pusē ir teikts: "Viņš zina, kā man uzdzīt zosādu."
Jā, viņš lec ārā no ēkām.Šis -
diemžēl, šajā gadījumā tas darbojas, kā sauklis.
Un tā tas turpinājās caur visu žurnālu.
Tas neļāva atslābināties.
Šeit teikts: "Viens tīrītājs der visam."
Un šajā dienā daudzi bija kļuvuši par bāreņiem,
Un šeit nes ārā līķi.
Man šķiet iespējams tīra lapa
būtu labāk piemērota.
Un šis iespējams ir vissliktākais:
divas sievietes, abas skatās vienā virzienā, abas valkā džinsus,
Viena - kas zina, kam viņai jāiziet cauri,
otra ir uztraukusies par modeles uzvedību un pienu.
Un -
Pāris mēnešus pēc šī es sniedzu runu Ņurjorkā,
un pēc tam, kāds pienāca pie manis un teica -
patiesībā viņš man atsūtīja e-pastu - un teica, ka augstu vērtā manu runu,
un kad viņš atgriezās pie savas mašīnas,
atrada zīmīti pie savas mašīnas, kas lika domāt,
varbūt Ņujorka atgriežas savās vecajās sliedēs pēc šī notikuma -
bija pagājuši vairāki mēneši.
Un šis ir tas ko viņi atrada uz savas mašīnas.
(Smiekli) (Rakstīts: "Paldies, ka novietoji savu auto tik tuvu! Nākamreiz atstāj konservu attaisāmo, lai es varu dabūt savu mašīnu ārā. Stulbeņiem kā tu vajadzētu braukt ar autobusu!")
Tikai retās reizēs tu būtu priecīgs ko tādu atrast uz sava auto,
bet šķita ka tas nozīmē, ka mēs atgriežamies.
Šis ir mana darbvirsma.
Kāds man šodien teica, ka ir tāda lieta kā mape,
bet es nezinu, kas tie tādi.
Šīs ir manas piezīmes šai runai - tur varēta būt kāda saistība.
Mēs tuvojamies beigām.
Šo es redzēju lidmašīnā, ielidojot, jauniem karstiem produktiem.
Neesmu īsti pārliecināts vai tas ir uzlabojums vai laba ideja,
tāpēc ka, ja nu tu nepavadi pietiekami daudz laika pie sava datora,
tagad tu vari dabūt šķībi klaviatūrā,
vairs nekādas mānīšanās -
ka tu patiesībā nesēdi pie sava galda visu dienu un ēd un strādā tā vai tā,
tagad ir tur ir šķīvis, un tas būtu patiešām ērti,
nokost gabalu piecas, tad parakstīt mazliet, tad...
Neesmu pārliecināt, ka tas ir uzlabojums.
Ja tev kādreiz ir šaubas par grafiskā dizaina spēku,
šī ir ļoti visaptveroša zīme, kas burtiski saka: "Balso par Hitleru." Neko citu šī zīme nevēstī.
Un šīs priekš manis ir ekstrēms gadījums,
kāds emocionāls spēks ir grafiskajam dizainam.
kaut arī, patiesību sakot, tas bija ļoti visaptverošs plakāts savā laikā.
Kas būs tālāk? Tālāk būs cilvēki.
Jo vairāk mūs vada tehnika,
jo nozīmīgāks kļūst cilvēciskums.
Tev jāizmanto sava cilvēciskā būtība savā darbā.
Neviens cits to nevar izdarīt. Neviens cits nevar izmantot to ko tu esi pieredzējis,
ko esi ieguvis no saviem vecākiem, no audzināšanas, no visas savas dzīves pieredzes kopumā.
Ja tu ļaujies to izmantot, tas ir vienīgais veids kā tu vari izdarīt kaut ko unikālu,
nu tu arī daudz vairāk izbaudīsi savu darbu.
Šeit - man patīk atrasta māksla un ar roku rakstītais spēcīgi atgriežas,
es domāju šis ir lielisks piemērs no abiem.
Šis ir kādas sievietes sludinājums par viņas pazudušo pitbulterjeru.
Viņš ir draudzīgs - viņa ir pasvītrojusi "draudzīgs" -
tapēc droši vien viņa ir nosaukusi suni par Herkulesu vai Herklsu. Viņa nemāk rakstīt.
(Smiekli)
Bet, kas ir vēl svarīgāk,
viņa piedāvā 20 dolārus par pitbulterjera atrašanu.
Un es domāju, jā, kā tad,
es iešu meklēt pazudušu pitbulterjeru par 20 dolāriem.
Es iztēlojos cilvēkus staigājam pa ieliņām, saucot Herklesu,
un tu uzskrien virsū tādam sunim, un tu ceri:
"Ak lūdzu, esi Herkles, lūdzu, esi tas draudzīgais!"
(Smiekli)
Es esmu pārliecināts, ka viņa tā arī savu suni neatrada, jo es paņēmu sludinājumu.
(Smiekli)
Mani uzaicināja sniegt runu Sakramento konferencē pirms dažiem gadiem.
Un tēma bija drosme, un vajadzēja runāt
par to, cik drosmīgi ir būt par grafisko dizaineri.
Un es atcerējos šo bildi ar manu tēvu,
kurš bija pilots izmēģinātājs, un viņš man sacīja,
kad viņš pieteicās kļūt par pilotu izmēģinātāju,
viņam teica, ka ir 40 līdz 50 procentu iespējamība,
ka darbs beidzas ar nāvi.
Diezgan augsta iespējamība priekš vairuma darbavietu.
(Smiekli)
Bet, nu jūs zināt, valdība uztaisa lidmašīnu,
un saka, ej apskaties vai šitā lido.
Dažas lidoja, dažas nē.
Un tad es sāku domāt, kādi lēmumi man ir jāpieņem.
Starp, piemēram, "serif" vai "san-serif" fontiem.
(Smiekli)
Vairumā gadījumu tie nav dzīvību apdraudoši.
Kāpēc gan neeksperimentēt? Kāpēc gan, lai tas nebūtu jautri?
Kāpēc gan, lai neieliktu kādu daļu no sevis savā darbā?
Kad es biju skolotājs, es mēdzu vienmēr jautāt studentiem:
"Kāda ir laba darba definīcija?"
Un kā skolotājam, pēc tam kad visi ir atbildējuši,
tev gribētos pateikt pareizo atbildi.
Un labākā atbilde, ko es esmu dzirdējis - esmu drošs, ka daži no jums to ir dzirdējuši -
laba darba definīcija ir:
ja tu varētu atļauties - ja naudai nebūtu nozīmes -
vai tu darītu to pašu?
Un ja tu darītu, tev ir lielisks darbs.
Un ja nē, ko pie velna tu dari?
Tu būsi miris patiešām ilgu laiku.
Liels jums paldies.
Mēs redzam ar acīm.
Bet tāpat mēs arī redzam ar smadzenēm.
Un redzēšana ar smadzenēm bieži tiek saukta par iztēli.
Un mums ir pazīstamas mūsu iztēles ainavas,
mūsu iekšējās ainavas. Mēs ar tām esam dzīvojuši visu dzīvi.
Bet ir arī halucinācijas.
Un halucinācijas ir pilnīgi citādas.
Tās nešķiet mūsu radītas.
Nešķiet, ka tajās mums būtu kontrole.
Tās šķietami nāk no ārpuses,
un [šķietami] imitē uztveri.
Es runāšu par halucinācijām.
Un par īpašu vizuālo halucināciju veidu,
kuru es novēroju saviem pacientiem.
Pirms dažiem mēnešiem man piezvanīja
no pansionāta, kur es strādāju.
Viņi man pastāstīja, ka vienai no iemītniecēm, vecai 90-gadīgai kundzei,
rēgojās.
Un viņi prātoja, vai viņa sagājusi sviestā.
Vai arī tāpēc, ka viņa ir veca kundze,
viņai vai nu ir bijusi trieka, vai arī viņai ir Alcheimera slimība.
Un viņi prasīja man, vai es varētu ierasties un apraudzīt Rozāliju,
veco kundzi.
Es devos viņu apskatīt.
Tas bija skaidri redzams,
ka viņa bija pilnīgi saprātīga
un normāla un inteliģenta.
Bet viņa bija ļoti izbijusies, un ļoti samulsusi,
jo viņai rēgojās.
Un viņa man pastāstīja --
māsiņas to nepieminēja --
ka viņa bija akla,
ka viņa jau piecus gadus bija pilnīgi akla pēc makulas deģenerācijas.
Bet tagad, dažas pēdējās dienas, viņai rēgojās.
Tā nu es vaicāju, "Kas tieši?"
Un viņa teica, "Cilvēki austrumu stila apģērbā,
drapējumos, ejot augšup un lejup pa kāpnēm.
Vīrietis, kurš pagriežas pret mani un smaida.
Bet viņam vienā mutes pusē ir milzīgi zobi.
Arī dzīvniekus.
Es redzu baltu ēku. Snieg mīksts sniegs.
Es redzu šo iejūgto zirgu, velkam prom sniegu.
Tad kādu nakti skats mainās.
Es redzu kaķus un suņus nākam man pretīm.
Tie atnāk līdz noteiktai vietai un tad apstājas.
Tad tas atkal mainās.
Es redzu daudz bērnu. Viņi iet augšup un lejup pa kāpnēm.
Viņi valkā drēbes spilgtās krāsās, rožainas un zilas,
austrumu stila apģērbu."
Reizēm, viņa teica, pirms parādās cilvēki,
viņai var parādīties uz grīdas rozā un zili kvadrāti,
kuri šķiet pārvietojas augšup uz griestiem.
Es vaicāju, "Vai tas ir kā sapnis?"
Un viņa teica, "Nē, tas nav kā sapnī. Tā ir kā filma."
Viņa teica, "Tam ir krāsas. Tam ir kustība.
Bet tas ir pilnībā bez skaņas, kā mēmā filma."
Un viņa teica, ka tā visnotaļ ir garlaicīga filma.
Viņa teica, "Visi šie cilvēki austrumu stila apģērbā,
kas iet augšup un lejup, ir ļoti atkārtojoši, ļoti ierobežoti."
(Smiekli)
Un viņai ir humora izjūta.
Viņa zināja, ka tā bija halucinācija.
Bet viņa bija pārbijusies. Viņai ir 95 gadi,
un viņa nekad iepriekš nebija pieredzējusi halucinācijas.
Viņa teica, ka halucinācijas nebija saistītas
ne ar ko, ko viņa domāja vai juta, vai darīja.
Ka tās šķita rodamies pašas no sevis, vai izgaistam [pašas no sevis].
Viņa tās nevarēja kontrolēt.
Viņa teica, ka neatpazina
nevienu no cilvēkiem vai vietām,
ko redzēja halucinācijās.
Un neviens no cilvēkiem vai dzīvniekiem
viņu nepamanīja un nepievērsa viņai uzmanību.
Un viņa nezināja, kas notiek.
Viņa prātoja, vai viņa jūk prātā
vai zaudē prātu.
Es viņu rūpīgi izmeklēju.
Viņa bija saprātīga, veca kundze.
Pilnīgi normāla. Viņai nebija medicīnisku problēmu.
Viņa nelietoja nevienas zāles, kas varētu radīt halucinācijas.
Bet viņa bija akla.
Un tad es viņai teicu,
"Šķiet, ka zinu, kas jums ir."
Es teicu, "Ir īpaša vizuālo halucināciju forma,
kura var būt kopā ar pasliktinātu redzi vai aklumu."
"To sākotnēji aprakstīja," es teicu,
"18. gadsimtā
cilvēks vārdā Šarls Bonē.
Un jums ir Šarla Bonē sindroms.
Ar jūsu smadzenēm viss ir kārtībā. Ar jūsu prātu viss ir kārtībā.
Jums ir Šarla Bonē sindroms."
Un viņa bija ļoti atvieglota,
ka cēlonis nebija nekas nopietns,
un arī diezgan ziņkārīga.
Viņa teica, "Kas ir šis Šarls Bonē?"
Viņa teica, "Vai viņam tas pašam bija?"
Un viņa sacīja, "Pasakiet visām māsiņām,
ka man ir Šarla Bonē sindroms."
(Smiekli)
"Es neesmu traka. Es neesmu plānprātīga. Man ir Šarla Bonē sindroms."
Es pateicu māsiņām.
Man tagad šī ir bieži sastopama situācija.
Es galvenokārt strādāju pansionātos.
Es redzu daudzus pavecus cilvēkus,
kuriem ir dzirdes vai redzes traucējumi.
Apmēram 10% no cilvēkiem ar dzirdes traucējumiem
ir muzikālas halucinācijas.
Un apmēram 10% no cilvēkiem ar redzes traucējumiem
ir vizuālas halucinācijas.
Jums nav jābūt pilnīgi aklam,
tikai ar pietiekami lieliem traucējumiem.
Lasot oriģinālo aprakstu no 18. gadsimta,
Šarlam Bonē nebija halucinācijas.
Bet viņa vectēvam bija šīs halucinācijas.
Viņa vectēvs bija miertiesnesis, pavecs vīrs.
Viņam bija operēta katarakta.
Viņa redze bija diezgan slikta.
Un 1759. gadā viņš savam mazdēlam aprakstīja
dažādas lietas, kuras viņš redzēja.
Pirmā lieta, ko viņš teica, ka ir redzējis,
bija kabatlakatiņš, kas karājās gaisā.
Tas bija liels zils kabatlakats
ar četriem oranžiem apļiem.
Un viņš zināja, ka tā ir halucinācija.
Kabatlakati tā vienkārši nekarājas gaisā.
Un tad viņš redzēja karājoties gaisā lielu riteni.
Bet reizēm viņš nebija pārliecināts, vai viņam tikai liekas vai arī ne.
Jo halucinācijas iederējās
redzētā kontekstā.
Tā kādā reizē, kad viņu apciemoja mazmeitas,
viņš teica, "Un kas ir šie izskatīgie jaunie vīrieši kopā ar jums?"
Un viņas teica, "Ak vai, vectēv, šeit nav neviena izskatīga jauna vīrieša."
Un tad izskatīgie jaunie vīrieši pazuda.
Tas šīm halucinācijām ir tipiski,
ka tās var uz mirkli parādīties un tad pazust.
Tās parasti neparādās un nepazūd.
Tās drīzāk ir pēkšņas. Un tās pēkšņi mainās.
Šarls Ļuļēns, vectēvs,
redzēja simtiem dažādu tēlu,
dažāda veida atšķirīgas ainavas.
Kādu reizi viņš redzēja vīrieti peldmētelī smēķējot pīpi,
un viņš saprata, ka tas ir viņš pats.
Tas bija vienīgais tēls, ko viņš atpazina.
Kādā reizē, kad viņš gāja pa Parīzes ielām,
viņš redzēja -- tas bija patiesībā -- sastatnes.
Bet kad viņš atgriezās mājās, viņš redzēja mazas sešas collas augstas sastatnes
uz galda savā kabinetā.
Šī uztveres atkārtošanās
reizēm tiek saukta par palinopsiju.
Ar viņu un ar Rozāliju,
šķiet, notika tas --
un Rozālija teica, "Kas notiek?" --
un es teicu, ka tad, kad jūs zaudējat redzi,
smadzeņu vizuālās daļas vairs nesaņem ievades signālus,
tās kļūst hiperaktīvas un uzbudināmas.
Un tās sāk darboties spontāni.
Un jums sāk rēgoties.
Tas, ko jūs redzat, var būt kas ļoti sarežģīts.
Kādai citai manai pacientei,
kurai, [kā Šarlam Ļuļēnam] bija vēl nelielas redzes spējas,
tas, ko viņa redzēja, bija traucējoši.
Kādā reizē viņa teica, ka redzējusi
vīrieti svītrainā kreklā restorānā.
Un viņš pagriezās. Un tad
viņš sadalījās sešos vienādos cilvēkos svītrainos kreklos,
kuri sāka nākt viņai pretī.
Un tad seši cilvēki saplūda atkal vienā, kā harmonikas.
Vienreiz, kad viņa bija pie stūres,
vai visdrīzāk, viņas vīrs bija pie stūres,
ceļš sadalījās četros ceļos.
Un viņa jutās tā, it kā vienlaikus brauktu pa četriem ceļiem.
Viņai bija arī ļoti kustīgas halucinācijas.
Daudzas no tām bija saistītas ar auto.
Reizēm viņa redzēja pusaudzi zēnu,
kas sēdēja uz mašīnas pārsega.
Viņš bija ļoti izturīgs, un viņš kustējās drīzāk graciozi,
kad mašīna griezās.
Un kad viņi apstājās,
zēns pēkšņi pacēlās 100 pēdu augstumā vertikāli gaisā
un tad pazuda.
Kādam citam manam pacientam bija cita veida halucinācijas.
Tā bija sieviete, kurai nebija problēmas ar acīm,
bet gan ar smadzeņu vizuālajām daļām.
Mazs audzējs pakauša garozā.
Un viņa redzēja multiplikācijas.
Šīs multiplikācijas bija caurspīdīgas
un pārklāja pusi no redzes lauka kā ekrāns.
Un sevišķi viņa redzēja multiplikācijas ar Vardi Kermitu.
(Smiekli)
Es neskatos Sezama ielu.
Bet viņa teica,
"Kāpēc Kermits?" Viņa teica, "Varde Kermits neko man nenozīmē.
Ziniet, es domāju par Freida determinantiem.
Kāpēc Kermits?
Varde Kermits man neko nenozīmē."
Viņai nebija lielu iebildumu pret multfilmām.
Bet tas, kas viņu traucēja, bija, ka viņa redzēja ļoti noturīgus
seju attēlus jeb halucinācijas
un tāpat Rozālijai, sejas bieži vien bija izkropļotas,
ar ļoti lieliem zobiem, vai ļoti lielām acīm.
Un tās viņu biedēja.
Kas notiek ar šiem cilvēkiem?
Kā ārsts es esmu centies saprast un nodefinēt to, kas notiek,
un centies nomierināt cilvēkus.
Īpaši nomierināt viņus, ka viņi nejūk prātā.
Ap 10%, kā jau es teicu,
cilvēkiem ar redzes defektiem ir šīs halucinācijas.
Bet ne vairāk kā 1% cilvēku atzīstas tajās.
Jo viņiem ir bail, ka tiks uzskatīti par jukušiem.
Un ja viņi tās nepiemin saviem ārstiem,
viņiem var tikt uzstādīta nepareiza diagnoze.
Ir tāds uzskats, ka tad, ja tu redzi
vai dzirdi lietas, tu jūc prātā.
Bet psihiski slima cilvēka halucinācijas ir diezgan atšķirīgas.
Psihiskās halucinācijas, vai nu tās ir vizuālas vai vokālas,
tevi uzrunā. Tās apsūdz tevi.
Tās vilina tevi. Tās pazemo tevi.
Tās ņirgājas par tevi.
Tu ar tām mijiedarbojies.
Neviena no šīm īpašībām nevar tikt piemērota
šīm Šarla Bonē halucinācijām.
Tā ir filma. Tu skaties filmu, kurai nav nekāda sakara ar tevi.
Vai tas ir tas, ko cilvēki par tām domā.
Ir arī reta lieta, ko dēvē par deniņu daivas epilepsiju.
Un reizēm, ja kādam tā ir,
cilvēks var justies tā, it kā būtu pārvietots atpakaļ
laikā un telpā pagātnē.
Tu esi noteiktā ceļu krustojumā.
Tu saod ceptus kastaņus.
Tu dzirdi satiksmi. Ir iesaistītas visas maņas.
Un tu gaidi savu meiteni.
Un ir šis 1982. gada otrdienas vakars.
Un deniņu daivas halucinācijas
visas ir visu maņu halucinācijas,
pilnas sajūtu, pilnas tuvības,
noteiktā vietā un laikā,
sakarīgas, dramatiskas.
Šarla Bonē halucinācijas ir diezgan atšķirīgas.
Šarla Bonē halucināciju gadījumā
jums ir visu veidu līmeņi,
no ģeometriskām halucinācijām,
rozā un zilie kvadrāti, kurus redzēja sieviete,
līdz pat diezgan sarežģītām halucinācijām
ar tēliem un īpaši ar sejām.
Sejas, un reizēm izkropļotas sejas
ir visizplatītākā lieta
šajās halucinācijās.
Un otra izplatītākā lieta ir multiplikācijas.
Tātad, kas notiek?
Fascinējoši, ka dažos pēdējos gados
ir bijis iespējams veikt funkcionālo smadzeņu skanēšanu,
veikt fMRI cilvēkiem, kad viņiem rādās halucinācijas.
Un patiesībā, lai noskaidrotu, ka vizuālo smadzeņu
atšķirīgas daļas ir aktivētas,
kad viņiem rādās halucinācijas.
Kad cilvēkiem ir šīs vienkāršās ģeometriskās halucinācijas,
ir aktivēta primārā vizuālā smadzeņu garoza.
Tā ir smadzeņu daļa, kura uztver šķautnes un veidus.
Jūs neveidojat attēlus ar savu primāro vizuālo smadzeņu garozu.
Kad veidojas attēli,
ir iesaistīta vizuālās smadzeņu garozas
augstākā daļa, kas atrodas deniņu daivā.
Un vienu rajonu deniņu daivā
sauc par vārpstveidīgo kroku.
Un ir zināms, ka ja cilvēkiem vārsptveidīgajā krokā ir bojājums,
viņi var zaudēt spēju atpazīt sejas.
Bet ja vārpstveida krokā ir neparasta aktivitāte,
cilvēkiem sejas var rādīties.
Un šis ir tieši tas, kas ir dažiem no šiem cilvēkiem.
Šīs krokas priekšējā daļā ir rajons,
kurā tiek pārstāvēti zobi un acis.
Un šī krokas daļa ir aktivēta,
kad cilvēki redz izkropļotās halucinācijas.
Ir kāda cita smadzeņu daļa,
kura tiek īpaši aktivēta,
kad cilvēki redz multiplikācijas.
Tā ir aktivēta, kad cilvēks atpazīst multiplikācijas,
kad cilvēks zīmē multiplikācijas, kad viņš tās redz.
Ir ļoti interesanti, ka tam būtu jābūt specifiskam.
Ir citas smadzeņu daļas, kuras ir iesaistītas tieši
ēku un ainavu
atpazīšanā un redzēšanā.
Ap 1970. gadu tika noskaidrots, ka ne tikai noteiktas smadzeņu daļas tika iesaistītas,
bet noteiktas šūnas.
"Sejas šūnas" tika atklātas ap 1970. gadu.
Un tagad mēs zinām, ka ir simtiem citu
veidu šūnas,
kuras var būt ļoti, ļoti specifiskas.
Jums ne tikai var būt
"auto" šūnas,
jums var būt "Aston Martin" šūnas.
(Smiekli)
Es šorīt redzēju Aston Martin.
Man ar to vajadzēja iebraukt iekšā.
Un tagad tas ir kaut kur te iekšā.
(Smiekli)
Šajā līmenī, ko sauc par deniņu apakšējo smadzeņu garozu,
ir tikai vizuāli attēli,
jeb izdomājumi, jeb fragmenti.
Tas ir tikai augstākajos līmeņos,
ka citas maņas pievienojas,
un ir saistības ar atmiņu un emocijām.
Un Šarla Bonē sindroma gadījumā
jūs neaizejat līdz šiem augstākajiem līmeņiem.
Jūs esat apakšējās vizuālās smadzeņu garozas līmeņos,
kur ir tūkstošiem un desmitiem tūkstošu
un miljoniem attēlu,
vai izdomājumu, vai fragmentāru izdomājumu,
visi tie ir neirāli kodēti
īpašās šūnās jeb mazos šūnu sakopojumos.
Parasti tie visi ir daļa no
uztveres kopējās plūsmas jeb iztēles.
Un cilvēks to neapzinās.
Cilvēks apzinās, ja viņam ir redzes traucējumi vai aklums,
ka process ir pārrauts.
Un tā vietā, lai būtu normāla uztvere,
jūs saņemat nekontrolējamu,
krampjainu stimulāciju jeb atbrīvošanu
no visām šīm vizuālajām šūnām
deniņu apakšējā smadzeņu garozā.
Un jūs pēkšņi redzat seju. Pēkšņi jūs redzat mašīnu.
Pēkšņi šis un pēkšņi tas.
Prāts cenšas cik spēj, lai atpazītu
un lai tam piešķirtu kādu sakarību.
Bet ne īpaši veiksmīgi.
Kad tas pirmo reizi tika izskaidrots,
uzskatīja, ka tos var izskaidrot kā sapņus.
Bet patiesībā cilvēki saka,
"Es neatpazīstu cilvēkus. Es nevaru saskatīt nekādas sakarības."
"Kermits man neko nenozīmē."
Jūs neko nenoskaidrojat, domājot par tiem kā par sapņiem.
Labi, vairāk vai mazāk es esmu pateicis to, ko vēlējos.
Šķiet, ka es vēlos rezumēt
un teikt, ka tas nav nekas neparasts.
Padomājiet par aklo cilvēku skaitu.
Ir jābūt simtiem tūkstošu aklu cilvēku,
kuriem ir šīs halucinācijas,
bet viņi ir pārāk pārbijušies, lai tās pieminētu.
Tādēļ šāda lieta ir jāņem vērā
pacientiem, ārstiem, sabiedrībai.
Es domāju, ka viņi ir
bezgala interesanti un vērtīgi,
lai dotu kādu ieskatu tajā, kā darbojas smadzenes.
Šarls Bonē pirms 250 gadiem teica --
viņš brīnījās kā, domājot par šīm halucinācijām,
kā, viņa tā iesauktais prāta teātris
var veidoties no smadzeņu mehānisma.
Tagad, 250 gadus vēlāk,
es domāju, ka mēs sākam saprast, kā tas noris.
Liels paldies.
(Aplausi)
Kriss Andersons: Tas bija lieliski. Liels paldies.
Jūs runājat par šīm lietām ar tik lielu izpratni
un empātiju pret saviem pacientiem.
Vai jūs pats esat pieredzējis kādu no sindromiem, par ko rakstāt?
Olivers Seks: Es jau baidījos, ka pajautāsiet.
(Smiekli)
Jā, daudzus no tiem.
Un patiesībā man pašam ir nelieli vizuālie traucējumi.
Es esmu akls ar vienu aci, un ar otru man arī nav laba redze.
Un es redzu ģeometriskās halucinācijas.
Bet tās neturpinās.
K.A.: Un tās jūs netraucē?
Jo jūs saprotat, kas tās izraisa. Tās jūs nesatrauc?
O.S.: Tās mani netraucē vairāk kā troksnis ausī.
Kuram es nepievēršu uzmanību.
Tās šad tad man interesē.
Un man piezīmju kladēs ir daudzi to zīmējumi.
Esmu devies uz fMRI,
lai redzētu, kā darbojas mana vizuālā smadzeņu garoza.
Un kad es redzu visus šos sešstūrus
un sarežģītās lietas, kuras es arī redzu
vizuālā migrēnā,
es domāju, vai ikviens redz šādas lietas,
un vai tādas lietas kā alu māksla, vai ornamentālā māksla
varētu būt atvasināta nedaudz no tām.
K.A: Tā bija ļoti, ļoti fascinējoša saruna.
Liels paldies par piedalīšanos.
O.S.: Paldies. Paldies.
(Aplausi)
Es jums nedaudz pastāstīšu par neracionālu rīcību.
Protams, ne jau jūsu, bet citu cilvēku rīcību.
(Smiekli)
Vairākus gadus nostrādājis Masačūsetas Tehnoloģiju institūtā
es sapratu, ka akadēmisku darbu rakstīšana mani nesajūsmina.
Es nezinu cik daudzi no jums tādus lasa.
Katrā ziņā tos lasīt nav aizraujoši un parasti nav aizraujoši arī rakstīt.
Rakstīt ir pat ļaunāk.
Tāpēc es nolēmu pamēģināt uzrakstīt kaut ko interesantāku.
Man iešāvās prātā doma uzrakstīt pavārgrāmatu.
Tās virsraksts būtu:
"Kā pusdienot bez drupačām: Māksla ēst virs izlietnes."
(Smiekli)
Tas būtu skats uz dzīvi caur virtuves prizmu.
Mani tas sajūsmināja. Es gatavojos tajā nedaudz pastāstīt
par saviem pētījumiem un nedaudz par virtuvi.
Mēs tik daudz ko darām virtuvē, ka es domāju tas būtu interesanti.
Es uzrakstīju pāris nodaļas.
Aiznesu tās uz institūta izdevniecību, bet viņi tur teica:
"Jauki. Taču mums ne gluži piemērots. Atrodiet kādu citu izdevniecību."
Es mēģināju citur, taču visur teica to pašu:
"Jauki. Taču nav īsti priekš mums."
Visbeidzot kāds man sacīja:
"Klau, ja jūs tiešām to visu domājat nopietni,
jums sākumā jāuzraksta grāmata par saviem pētījumiem. Jums jāpublicē kaut kas akadēmisks.
Un tad jums būs iespēja rakstīt arī par citām lietām.
Ja jūs tiešām to vēlaties, jums tas ir jādara."
Es atbildēju: "Ziniet, es tiešām negribu rakstīt par saviem pētījumiem.
Es jau tāpat to daru katru dienu. Es gribu rakstīt par kaut ko citu.
Kaut ko drusku brīvāku ne tik ierobežotu."
Taču šis cilvēks bija ļoti stingrs un teica:
"Tas ir vienīgais veids, kā jūs variet kaut ko izdarīt."
Un tad es beidzot piekritu: "Kas jādara, jādara --"
Es paņēmu atvaļinājumu. Es domāju: "Es uzrakstīšu par pētījumiem,
ja jau savādāk nevar. Un tad es ķeršos klāt savai pavārgrāmatai."
Tā es uzrakstīju grāmatu par saviem pētījumiem.
Un tas izrādījās diezgan aizraujoši. Divu iemeslu dēļ.
Pirmkārt jau es guvu prieku no rakstīšanas.
Taču vēl interesantāk bija tas,
ka es sāku mācīties no cilvēkiem.
Laiks, kad es rakstīju, bija fantastisks,
jo es saņēmu ļoti daudz atsauksmes no cilvēkiem.
Cilvēki rakstīja man par savu personīgo pieredzi,
minēja piemērus un teica, kam viņi nepiekrīt,
un norādīja uz niansēm.
Un pat esot šeit. Es domāju dažās pēdējās dienās.
Es esmu iepazinis apmātību tādos mērogos.
Par kādiem man vēl nav bijis ne jausmas.
(Smiekli)
Es domāju, ka tas ir apbrīnojami.
Es jums nedaudz pastāstīšu par neracionālu uzvedību.
Es vēlētos iesākt ar dažiem redzes ilūziju piemēriem,
kas kalpos kā metafora racionalitātei.
Padomājiet par šiem diviem galdiem.
Jūs droši vien būsiet jau redzējuši šo ilūziju.
Es vaicāšu vai garāka ir vertikālā mala galdam pa kreisi,
vai arī horizontālā mala galdam pa labi?
Kura no tām izskatās garāka?
Vai kāds redz ko citu kā to, ka kreisais galds ir garāks?
Nē, vai ne? Tas ir neiespējami.
Ar redzes ilūzijām labi ir tas, ka kļūdas mēs varam viegli parādīt.
Es varu novilkt līnijas. Tas nepalīdz.
Es varu animēt tās.
un tad vēl, lai jūs nedomātu, ka es krāpjos ar tām, ko es tiešām nedaru.
Es esmu jums pierādījis, ka jūsu acis jūs māna.
Un tagad pats interesantākais.
Kad es paņemu līnijas projām,
ir tā it kā jūs pēdējās minūtes laikā neko nebūtu uzzinājuši.
(Smiekli)
Jūs nevarat paskatīties uz šo un sacīt, ka redzat realitāti kāda tā ir.
Ne tā? Ir neiespējami tikt pāri
sajūtai, ka šis patiesi ir lielāks.
Mūsu intuīcija mūs pastāvīgi un atkārtoti pieviļ paredzamā veidā.
Un mēs tur neko nevaram darīt,
kā vien paņemt lineālu un izmērīt.
Šī ir mana mīļākā ilūzija.
Uz kādu krāsu norāda augšējā bulta?
Brūnu. Paldies.
Apakšējā? Dzeltenu.
Izrādās tās ir viena un tā pati krāsa.
Vai kāds saskata to kā vienu un to pašu krāsu?
Ļoti, ļoti grūti.
Es varu aizklāt pārējo kubu,
un ja es aizklāju pārējo kubu, tad jūs redzat, ka krāsas ir identiskas.
Ja jūs man neticat, jūs varat vēlāk dabūt šo attēlu,
un paķimerēties paši, lai redzētu, ka tā ir tā pati krāsa.
Un atkal tas pats -
- ja es noņemu fonu -
- ilūzija atgriežas.
Nav iespējams neļauties šai ilūzijai.
Es varu tikai minēt, ka varbūt daltoniķi to neredz.
Es gribu, lai jūs uztvertu ilūzijas kā metaforu.
Redze ir viena no mūsu uzticamākajām maņām.
Milzīga mūsu smadzeņu daļa gādā par redzi.
Lielāka nekā tās daļas, kas gādā par citām lietām.
Mēs daudz vairāk stundas dienā veltam tam, lai skatītos, nekā lai darītu jebko citu.
Mēs esam evolucionējuši redzēt.
Ja redze, kas mums ir tik laba,
mūs atkal un atkal pieviļ šādā paredzamā veidā,
tad kādas ir iespējas, ka mēs nekļūdamies vēl vairāk
darot lietas, kuras mums sanāk sliktāk.
Piemēram, ar finansēm saistītu lēmumu pieņemšana.
(Smiekli)
Kaut ko kas mums nav attīstījies evolūcijas spiediena rezultātā.
Kam nekalpo īpaša smadzeņu daļa,
un ko mēs nedaram tik daudzas stundas dienā.
Pastāv iespēja, ka šādos gadījumos
mēs pieļaujam vēl daudz vairāk kļūdu.
Un pats ļaunākais, nespējam tās tik viegli pamanīt.
Redzes ilūziju gadījumā ir viegli parādīt, kur ir kļūda.
Kognitīvas ilūzijas gadījumā parādīt cilvēkam, kur ir viņa kļūda
ir daudz, daudz grūtāk.
Es vēlos jums parādīt dažas kognitīvas ilūzijas,
kas varētu būt arī lēmumu pieņemšanas ilūzijas.
Šī ir viena no manām mīļākajām tabulām sociālajās zinātnēs.
Tā ir no Džonsona un Goldsteina pētījuma.
Tā parāda
cik cilvēku procentuāli būtu gatavi
kļūt par orgānu donoriem.
Tās lūk ir dažādas Eiropas valstis, kuras būtībā
var iedalīt divās grupās.
Valstis pa labi ir gatavas ļoti daudz ziedot orgānus
un valstis pa kreisi ir gatavas ziedot ļoti maz,
vai vismaz daudz mazāk.
Jautājums - kāpēc? Kāpēc dažās valstīs cilvēki ir dāsni donori
un citās skopi.
Kad cilvēkiem to jautā,
viņi parasti domā, ka tam jābūt kaut kā saistītam ar kultūru.
Vai ne? Cik daudz tu rūpējies par citiem?
Savu orgānu ziedošana kādam citam,
varbūt liecina par to cik ļoti tev rūp sabiedrība, cik iesaistīts tu tajā esi.
Vai varbūt cēlonis ir meklējams reliģijā.
Taču ja paskatās uz šo tabulu,
redzams, ka valstīs, kuras mēs uztveram kā ļoti līdzīgas,
patiesībā cilvēki rīkojas ļoti atšķirīgi.
Piemēram, Zviedrija ir labās puses pašā malā
un Dānija, kas mums šķiet kulturāli ļoti līdzīga
ir kreisās puses pašā malā.
Vācija ir kreisajā pusē. Austrija ir labajā.
Nīderlande ir kreisajā. Beļģija ir labajā.
Visbeidzot, atkarībā no katra paša priekšstata
par Eiropas tautu līdzību,
jūs varat pieņemt, ka Lielbritānija un Francija ir kulturāli līdzīgas vai arī nē.
Taču izrādās, ka orgānu ziedošanas jomā tās ir ļoti atšķirīgas.
Starp citu, Nīderlande ir interesants gadījums.
Kā redzams Nīderlande ir lielākā no mazās grupas.
Izrādās viņi spēja pacelties līdz 28 procentiem,
nosūtot vēstuli katrai mājsaimniecībai
lūdzoties, lai cilvēki pievienojas donoru programmai.
Zināt izteicienu: "Ar lūgšanos vien nekur tālu netiksi."
Tik vien kā līdz 28 procentiem donoru.
(Smiekli)
Lai kas arī nebūtu tas, ko dara valstis labajā pusē,
tas ir kaut kas daudz iedarbīgāks par lūgšanos.
Tad ko tās dara?
Noslēpums slēpjas anketā, kas jāaizpilda autovadītājiem saņemot tiesības.
Lūk kāds tas ir.
Valstīs pa kreisi
anketa izskatās apmēram šādi.
Lūdzu atzīmējiet ar ķeksīti, ja jūs vēlaties piedalīties
orgānu donoru programmā.
Un kas notiek?
Cilvēki neatzīmē. Un viņi nepiedalās programmā.
Valstīs pa labi, tajās kur cilvēki labprāt ziedo,
anketa izskatās nedaudz savādāk.
Tajā ir teikts, lūdzu atzīmējiet ar ķeksīti, ja nevēlaties piedalīties.
Diezgan interesanti ir tas, ka kad cilvēki līdz tam nonāk,
viņi atkal neko neatzīmē. Taču tagad viņi tādējādi iesaistās programmā.
(Smiekli)
Tagad padomājiet, ko tas nozīmē.
Mēs pamostamies no rīta un mums šķiet, ka mēs pieņemam lēmumus.
Mēs pamostamies no rīta un atveram skapi,
un mums šķiet, ka izvēlamies, ko vilkt mugurā.
Mēs atveram ledusskapi un mums šķiet, ka izvēlamies, ko ēst.
Ko tas patiesībā liecina ir tas,
ka liela daļa no šīm izvēlēm patiesībā nenotiek mūsu galvās.
Tās notiek to cilvēku galvās, kuri izstrādā šo anketu.
Kad jūs ieejat iestādē, kas izsniedz autovadītāja apliecību,
tam cilvēkam, kurš izstrādājis anketu būs milzīga ietekme
uz to, kā jūs beigās rīkosieties.
Ir ļoti grūti ar prātu saprast šādus rezultātus. Padomājiet paši.
Cik daudzi no jums noticētu,
ka tad ja jums rīt būtu jādodas
atjaunot autovadītaja tiesības,
un jūs saskartos ar vienu no šīm anketām,
tās formulējums patiesībā mainītu jūsu rīcību?
Ir ļoti, ļoti grūti iedomāties, ka tas varētu mūs ietekmēt.
Mēs varētu sacīt: "Ak, tie jokainie eiropieši. Protams, tas var ietekmēt viņus."
Taču, kad runa ir par mums
mums ir tāda pārliecība par to, ka mēs paši esam pie stūres,
paši kontrolējam situāciju
un izdaram lēmumus,
ka ir ļoti grūti pat pieņemt ideju,
ka patiesībā tā ir drīzāk lēmumu pieņemšanas ilūzija,
nevis īsta izvēle.
Tagad jūs varbūt teiksiet:
"Tie ir lēmumi, kas mūs tāpat īpaši nesatrauc."
Īstenībā tas pēc savas būtības ir lēmums
par kaut ko, kas ar mums notiks tikai pēc nāves.
Vai var būt kaut kas vēl nenozīmīgāks
par to, kas ar mums notiks pēc nāves?
Parasts vidusmēra ekonomists, kurš tic racionalitātei sacītu:
"Ziniet ko? Enerģijas izmaksas, kas būtu jāpatērē, lai paceltu zīmuli
un atzīmētu ķeksīti ir pārāk augstas salīdzinot ar iespējamo
ieguvumu, kas tiktu no lēmuma pieņemšanas."
Tāpēc mēs gūstam šādu efektu.
Taču īstenībā tas nav tāpēc, ka būtu viegli
vai tāpēc, ka nenozīmīgi, vai tāpēc, ka mums tas nerūpētu.
Pavisam otrādi. Tas ir tāpēc, ka mūs tas satrauc,
ka tas ir grūti un sarežģīti,
tik sarežģīti, ka mēs nezinām ko darīt,
un mums pat nav nojausmas, ko darīt,
mēs paļaujamies uz to, ko kāds ir izvēlējies mūsu vietā.
Es minēšu tam vēl vienu piemēru.
Tas ir no Redelmeijera un Šēfera pētījuma
un viņi saka: "Šāds pats efekts ir novērojams arī speciālistu gadījumā.
Cilvēki, kuri saņem labu naudu par to, ka ir eksperti lēmumu pieņemšanā
ļoti bieži rīkojas tāpat."
Viņi izvēlējās grupu ārstu
un iepazīstināja tos ar kāda pacienta slimības vēsturi.
Lūk pacients. Viņš ir 67 gadus vecs fermeris,
kurš kādu laiciņu jau cieš no sāpēm labajā gūžā.
Katram ārstam tika pateikts:
"Pirms dažām nedēļām jūs secinājāt,
ka šim pacientam nekas nepalīdz.
Nevienas no zālēm un šķiet vispār nekas nepalīdz
un jūs nozīmējāt pacientam gūžas transplantācijas terapiju.
Gūžas aizvietošana. Skaidrs?"
Tā nu pacients gaida, kamēr viņam transplantēs gūžu
un tikmēr viņi pusei no ārstiem pasaka:
"Vakardien jūs pārskatījāt slimnieka lietu
un sapratāt, ka esat aizmirsis izmēģināt kādas zāles.
Jūs neesat mēģinājuši ibuprofēnu.
Ko jūs darīsiet? Sauksiet pacientu atpakaļ un mēģināsiet ibuprofēnu?
Vai ļausiet visam iet savu ceļu un saņemt gūžas transplantu.
Labā ziņa ir tā, ka šai gadījumā vairums ārstu
izlēma saukt pacientu atpakaļ un mēģināt ibuprofēnu.
Ļoti labi priekš ārstiem.
Citai ārstu grupai viņi pateica:
"Vakardien, kad jūs pārskatījāt slimnieka gadījumu
jūs sapratāt, ka neesat mēģinājuši divas dažādas zāles -
ibuprofēnu un piroksikāmu."
Viņi teica: "Šīs divas zāles jūs neesat mēģinājuši. Ko jūs darīsiet?
Laidīsiet lai pacients iet uz operāciju? Vai sauksiet atpakaļ?
Un ja jūs viņu atsaucat, tad mēģināsiet ibuprofēnu vai piroksikāmu? Kuru tieši?"
Tagad padomājiet par to. Šai gadījumā
kļūst vienkāršāk ļaut, lai pacients saņem gūžas transplantāciju.
Viņa atsaukšana atpakaļ pēkšņi padara situāciju sarežģītāku,
jo ir jāpieņem vēl viens lēmums.
Kas notiek tagad?
Vairums ārstu izvēlas ļaut pacientam
veikt gūžas transplantāciju.
Es, starp citu, ceru, ka jūs par to aizdomāsieties -
(Smiekli)
kad apmeklēsiet savu ārstu.
Ir tā, ka neviens ārsts nekad neteiks:
"Piroksikāms, ibuprofēns, gūžas transplantācija.
Lai iet gūžas transplantācija."
Taču tiklīdz jūs to padarāt par noklusēto iespēju
tam parādās milzu ietekme uz to kā cilvēki beigās rīkojas.
Es jums parādīšu vēl pāris neracionālas lēmumu pieņemšanas piemērus.
Iedomājieties, es jums ļaušu izvēlēties.
Vai vēlaties pavadīt nedēļas nogali Romā?
Viss apmaksāts -
viesnīca, transports, ēdiens, brokastis,
kādas vien brokastis gribat, viss par brīvu.
Vai arī nedēļas nogali Parīzē?
Nedēļas nogale Parīzē un nedēļas nogale Romā tās ir dažādas lietas.
Tur ir citi ēdieni, citāda kultūra, citāda māksla.
Tagad iedomājieties, ka es pievienoju vēl vienu izvēli,
kuru neviens negribētu.
Iedomājieties, es teiktu: "Nedēļas nogale Romā,
nedēļas nogale Parīzē, vai arī jums nozog mašīnu?"
(Smiekli)
Tā ir jocīga ideja. Jo kāpēc gan, lai iespēja, ka jums nozags mašīnu
kaut ko ietekmētu šajā gadījumā?
(Smiekli)
Taču, kā būtu, ja iespēja, ka jums nozags mašīnu,
nebūtu tik burtiska.
Ja tās vietā būtu brauciens uz Romu. Viss pilnībā apmaksāts,
ceļš, brokastis.
Taču izņemot kafiju no rītiem.
Ja vēlies kafiju, tā jāpērk pašam. Tā maksā divi eiro 50.
Tagad, ja paskatās šādi
ņemot vērā, ka jūs varat dabūt Romu ar kafiju,
kapēc lai jūs, iespējams, gribētu Romu bez kafijas?
Tas būtu kā izvēlēties, lai jums nozog mašīnu. Tā būtu sliktāka izvēle.
Uzminiet, kas notiek. Tiklīdz jūs pievienojat izvēlēm Romu bez kafijas,
Roma ar kafiju kļūst iecienītāka un cilvēki to izvēlas.
Fakts, ka jums ir pieejama Roma bez kafijas,
liek Romai ar kafiju izskatīties vērtīgākai
un ne tikai par Romu bez kafijas, arī vērtīgākai par Parīzi.
(Smiekli)
Lūk pāris šī principa piemēru.
Šī bija The Economist reklāma pirms dažiem gadiem,
kurā mums bija paredzētas trīs iespējas.
Tiešsaistes abonements par 59 dolāriem.
Drukātā versija par 125
vai arī jūs varat dabūt abas par 125.
(Smiekli)
Es paskatījos uz to un piezvanīju uz The Economist.
Es mēģināju saprast, ko viņi ar to ir domājuši,
viņi pāradresēja mani no viena pie otra, pie vēl viena.
Līdz beidzot es nokļuvu līdz cilvēkam, kurš bija atbildīgs par mājas lapu.
Es piezvanīju viņiem un viņi solīja pārbaudīt, kas tur par lietu.
Nākamais, ko es pamanu, reklāma pazūd. Bez kādiem paskaidrojumiem.
Es nolēmu veikt eksperimentu,
kuru es labprāt būtu veicis kopā ar The Economist.
Es paņēmu šo un iedevu 100 MTI studentiem.
Es prasīju: "Ko jūs izvelētos?"
Lūk tirgus sadalījums. Vairums cilvēku izvēlējās kombinēto variantu
Labi, ka neviens neizvēlējās vidējo iespējo
tas nozīmē, ka mūsu studenti prot lasīt.
(Smiekli)
Taču tagad, kad jums ir variants, kuru neviens nevēlas
jūs varat to atmest. Vai ne?
Tāpēc es to izdrukāju citā versijā,
kur es atmetu vidējo variantu.
Es iedevu to 100 citiem studentiem. Lūk, kas notika.
Iecienītākā izvēle zaudēja savu popularitāti
un pirms tam nepopulārākā kļuva par populārāko.
Notika tas, ka izvēle, kas bija bezjēdzīga,
bija bezjēdzīga tādā ziņā, ka neviens to neņēma.
Taču tā nebija bezjēdzīga tādā ziņā, ka palīdzēja cilvēkiem
saprast ko viņi vēlas.
Patiesi ja salīdzinām ar vidējo iespēju
saņemt tikai drukātu versiju par 125,
drukātā un interneta versija par 125 liekas kā fantastisks darījums
un rezultātā cilvēki izvēlējās to.
Galvenā ideja te, starp citu, ir
ka mēs patiesībā nezinām tik labi savas vēlmes,
un tāpēc, ka mēs tās tik labi nezinām,
mēs viegli paļaujamies uz šo ārējo spēku ietekmi.
Noklusētās iespējas, iespējas, kas ir īpaši pasniegtas un tā tālāk.
Vēl viens piemērs tam.
Cilvēki tic, ka tad, kad runa ir par fizisku pievilcību,
mēs tiklīdz kādu ieraugam uzreiz pasakām,
vai viņš mums patīk vai nē.
Tāpēc mums ir visi tie "ātrie randiņi".
Es nolēmu veikt šo eksperimentu ar cilvēkiem.
Es jums parādīšu cilvēku attēlus - ne gluži īstu cilvēku.
Tas bija eksperiments ar cilvēkiem.
Es parādīju dažiem cilvēkiem Toma un Džerija attēlus.
Es prasīju: "Ar kuru jūs gribētu satikties? Tomu vai Džeriju?
Pusei no cilvēkiem es parādīju arī neglītāku Džerija versiju
Ar Photoshop palīdzību es padarīju Džeriju nedaudz nepievilcīgāku.
(Smiekli)
Pārējiem es pievienoju neglītāku Toma versiju.
Jautājums bija vai neglītais Džerijs un neglītais Toms
attiecīgi palīdzēs saviem glītākajiem brāļiem?
Atbilde bija - absolūti jā.
Kad neglītais Džerijs bija klāt, Džerijs bija populārs.
Kad neglītais Toms bija klāt, Toms bija populārs.
(Smiekli)
Tas, protams, divejādi ietekmē
mūsu dzīvi vispār.
Ja jūs kādreiz dodaties uz bāru, lai iepazītos, ko jūs ņemsiet līdzi?
(Smiekli)
Vislabāk nedaudz neglītāku sevis paša versiju.
(Smiekli)
Līdzīgu. Līdzīgu... tikai nedaudz neglītāku.
(Smiekli)
Otrkārt, tas, protams, nozīmē,
ka ja kāds jūs tā uzaicina, tad ir skaidrs, ko viņš par jums domā.
(Smiekli)
Tagad jūs saprotat
galveno domu?
Galvenā doma ir, ka runājot par ekonomiku mums ir
tāds idealizēts priekšstats par cilvēka dabu.
"Kāds brīnišķīgs radījums ir cilvēks! Cik cēli ir viņa rīcības iemesli!"
Mēs tā domājam paši par sevi, par citiem.
Biheiviorālās ekonomikas perspektīva
nav tik dāsna attiecībā uz cilvēkiem.
Tā mēs sakām, lietojot medicīnisku terminoloģiju.
(Smiekli)
Taču mākonim ir sudraba maliņa.
Šī sudraba maliņa, man šķiet, ir
iemesls kāpēc biheiviorālā ekonomika ir interesanta un aizraujoša.
Vai mēs esam kā Supermens? Vai arī mēs esam kā Homērs Simpsons?
Kad mēs darbojamies fiziskā pasaulē,
mēs it kā saprotam savu iespēju robežas.
Soli pa solim. Mēs būvējam lietas,
kuras ne gluži katrs prot lietot.
(Smiekli)
Mēs saprotam savu iespēju robežas
un mēs tiekam tām pāri.
Taču dažādu iemeslu dēļ garīgajā pasaulē,
kad mēs radām tādas lietas, kā veselības aprūpe, pensijas un biržas,
mēs kaut kā aizmirstam par ideju, ka mūsu iespējām ir robežas.
Es domāju, ka ja mēs sapratīsim savu kognitīvo ierobežotību
līdzīgi kā mēs saprotam savu fizisko ierobežotību,
kaut arī tā nav tik kliedzoši acīmredzama,
mēs būsim spējīgi veidot labāku pasauli.
Un tā, manuprāt, ir šīs lietas cerīgā puse.
Liels jums paldies!
(Aplausi)
Ņujorkā es esmu bezpeļņas organizācijas
„Robin Hood” attīstības vadītājs.
Kad es necīnos pret nabadzību, es cīnos pret uguni
kā brīvprātīgo ugunsdzēsēju kapteiņa palīgs.
Mūsu pilsētā,
kur brīvprātīgie nāk palīgā jau augsti apmācītiem ugunsdzēsējiem,
tev notikuma vietā ir jāatrodas jau ļoti agri,
lai vispār varētu iesaistīties.
Es atceros savu pirmo ugunsgrēku.
Notikuma vietā es biju otrais brīvprātīgais,
tādēļ bija diezgan liela iespēja, ka man ļautu iesaistīties.
Taču tāpat tās bija kā īstas sacensības ar pārējiem brīvprātīgajiem
par to, kurš pirmais nokļūs pie atbildīgā kapt