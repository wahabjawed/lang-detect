Za mene, ova priča počinje pre nekih 15 godina,
kada sam bio doktor za smrtno obolele na čikaškom univerzitetu.
Brinuo sam o ljudima koji su umirali i o njihovim porodicama,
u čikaškom kraju South Side.
Posmatrao sam šta se dešava ljudima i njihovim porodicama
tokom njihove smrtne bolesti.
U svojoj laboratoriji sam proučavao efekat udovca,
što je veoma stara ideja u društvenim naukama,
koja potiče od pre 150 godina,
poznata i kao "umiranje od slomljenog srca".
Dakle, kada ja umrem, rizik da moja žena umre se duplira,
na primer, u prvoj godini.
Brinuo sam o jednom pacijentu,
o ženi koja je umirala od starosti.
U ovom slučaju, za razliku od ovog para,
o njoj je brinula
njena ćerka.
Ona je bila iscrpljena od vođenja računa o njoj.
A muž te ćerke,
bio je takođe bolestan
od iscrpljenosti svoje žene.
Jednog dana sam se vozio kući
i pozvao me je prijatelj tog muža,
zvao me je jer je bio deprimiran
zbog toga što se dešava njegovom prijatelju.
Znači zove me neki nasumični lik
koji prolazi kroz iskustvo
na koje utiču ljudi
koji su na nekoj društvenoj udaljenosti.
Odjednom sam shvatio dve veoma jednostavne stvari.
Prvo, efekat udovištva
nije ograničen samo na muževe i žene.
I drugo, nije ograničen samo na parove ljudi.
Počeo sam da posmatram svet
na potpuno drugačiji način,
kao parove ljudi koji su međusobno povezani.
Onda sam shvatio da ove individue
mogu biti povezane u četvorke sa drugim parovima u okolini.
I da su, ustvari, ovi ljudi
povezani u druge vrste veza,
bračne i supružničke,
prijateljske i svakakve druge.
I te veze su ogromne,
i svi smo mi utisnuti u tu
široku mrežu veza jedni sa drugima.
Tako sam počeo da posmatram svet na potpuno nov način,
postao sam opsednut time.
Postao sam opsednut time kako je moguće
da smo uvezani u te društvene mreže
i kako one utiču na naše živote.
Društvene mreže su tako isprepletane i divne
i tako su složene i detaljne
i sveprisutne ustvari,
da moramo da se zapitamo koja je njihova svrha.
Zašto smo utisnuti u društvene mreže?
Mislim, kako se one formiraju? Kako rade?
I kako utiču na nas?
I tako je moja prva tema u vezi sa ovim
bila gojaznost, a ne smrt.
Odjednom je postalo moderno
da se priča o epidemiji gojaznosti.
I moj saradnik Džejms Fauler i ja
smo počeli da razmišljamo da li je gojaznost stvarno epidemijska
i da li može da se prenosi sa osobe na osobu
kao u slučaju onih četvoro ljudi o kojima sam govorio.
Ovo je slajd nekih od naših prvih rezultata.
To je 2200 ljudi 2000. godine.
Svaka tačka je jedna osoba. Veličina tačke
je proporcionalna veličini nečijeg tela.
Znači, veće tačke su veći ljudi.
Dalje, ako vaša veličina,
tj ako je vaš ITM, indeks telesne mase preko 30,
ako ste klinički gojazni,
tačka je obojena žuto.
Ako pogledate ovu sliku sada, možete videti
da postoje grupe gojaznih
i negojaznih ljudi na slici.
Ali vizuelna složenost je i dalje visoka.
Nije baš očigledno šta se dešava.
Povrh toga, odmah se postavljaju neka pitanja.
Koliko grupisanja ima?
Da li ima više grupisanja nego što bi bilo pukim slučajem?
Koliko su velike grupe? Koliko daleko sežu?
I najvažnije,
šta uzrokuje ta grupisanja?
Onda smo primenili matematiku kako bismo izračunali veličinu tih grupa.
Ovde se vidi, na Y osi,
povećanje verovatnoće da je osoba gojazna,
ukoliko je neko iz njenog okruženja gojazan.
A na X osi je stepen udaljenosti između dve osobe.
Krajnje levo vidite ljubičastu liniju.
Ona govori da, ako su vam prijatelji gojazni,
vaš rizik od gojaznosti je 45% viši.
Sledeći stubac, narandžasta linija,
govori da, ako su prijatelji vaših prijatelja gojazni,
vaš rizik je 25% viši.
Sledeća linija kaže da,
ako su prijatelji prijatelja vaših prijatelja, neko koga verovatno i ne poznajete, gojazni,
vaš rizik je 10% veći.
I tek kada dođete do prijatelja od prijatelja od prijatelja vaših prijatelja
više ne postoji veza
između građe te osobe i vaše građe.
Dakle, šta uzrokuje ova grupisanja?
Ima najmanje tri mogućnosti.
Jedna mogućnost je ta da, ako se ja ugojim,
to čini da se i vi ugojite,
kao neka indukcija, prenošenje sa osobe na osobu.
Sledeća, veoma očigledna mogućnost, je homofilija,
iliti slično se sličnom raduje.
U ovom slučaju, ja se vezujem za tebe
jer delimo sličnu telesnu građu.
I poslednja mogućnost je poznata kao zbunjivanje,
jer nas zbunjuje u pokušaju da shvatimo šta se dešava.
Ovde nije ideja da moje dobijanje na težini
uzrokuje vaše,
niti da se ja vezujem za vas
jer imamo sličnu građu,
nego je ideja da delimo sličnu izloženost
nečemu, kao npr zdravstvenom klubu,
gde oboje u isto vreme gubimo na težini.
I kada smo proučavali ove podatke pronašli smo dokaze za sve stvari
uključujući indukciju.
Pronašli smo da, ako vaš prijatelj postane gojazan,
to kod vas povećava rizik od gojaznosti za 57%
u istom vremenskom periodu.
Postoji mnogo mehanizama u osnovi ovoga.
Jedna od mogućnosti je da vam prijatelji kažu nešto kao -
znate, usvoje ponašanje koje se prenese na vas,
naprimer kažu, "Hajdemo na kolače i pivo",
što je užasna kombinacija,
ali vi usvojite tu kombinaciju
i onda počnete da se gojite kao i oni.
Jedna suptilnija mogućnost je da
oni počnu da se goje i to menja vaše ideje
o tome šta je prihvatljiva težina.
Ovde je ono što se prenosti od osobe do osobe
ustvari norma, a ne ponašanje.
Ideja se širi.
Pisci naslova
su imali priliku da vide naše studije.
Mislim da je naslov u New York Times-u bio
"Da li se gojite?
Okrivite svoje debele prijatelje."
Bilo nam je interesantno da su evropski pisci naslova
imali potpuno drugačije shvatanje, rekli su
"Da li se vaši prijatelji goje? Možda ste vi krivi."
(smeh)
Mislili smo da je ovo veoma interesantan komentar Amerike,
koji nam ide na ruku,
kao, "nije-moja-odgovornost" fenomen.
Sada želim da budem veoma jasan, mi ne mislimo da naš rad
može ili da bi trebalo da opravda predrasude
o ljudima ove ili one težine.
Naše sledeće pitanje bilo je:
Da li možemo da vizualizujemo ovo širenje?
Da li se dobijanje na težini kod jedne osobe zaista prenosi
kao dobijanje na težini kod druge osobe?
Ovo je bilo komplikovano jer
smo morali da uračunamo da se struktura mreže,
arhitektura povezanosti, menja tokom vremena.
Povrh toga, pošto gojaznost nije unicentrična epidemija,
ne postoji "nulti pacijent" epidemije gojaznosti -
da nađemo tog tipa od kog je počela da se širi gojaznost.
To je multicentrična epidemija.
Mnogo ljudi radi stvari u isto vreme.
Pokazaću vam video animaciju od 30 sekundi
za koju je Džejmsu i meni bilo potrebno 5 godina da je napravimo.
Opet, svaka tačka je osoba.
Svaka veza među njima predstavlja odnos.
Sada ćemo to pokrenuti,
krećući se dan po dan kroz mrežu tokom 30 godina.
Veličine tačaka sada rastu.
Videćete kako more žute preovladava.
Videćete kako se ljudi rađaju i umiru;
tačke će se pojaviti i nestajati.
Veze će se stvarati i prekidati. Brakovi i razvodi,
prijateljstva i raskidi prijateljstava,
mnogo složenosti, mnogo se dešava
samo u ovom periodu od 30 godina,
što uključuje i epidemiju gojaznosti.
I pri kraju ćete videti grupe
gojaznih i negojaznih pojedinaca
u okviru mreže.
Sad, kada sam pogledao ovo,
to je promenilo način na koji gledam na stvari
jer ova stvar, ova mreža,
koja se menja tokom vremena,
ima memoriju, kreće se,
stvari teku u njoj,
ima neku vrstu doslednosti;
ljudi mogu umreti, ali ona ne umire;
ona opstaje.
Poseduje neku otpornost
koja joj dozvoljava da opstane u vremenu.
I tako sam počeo da posmatram ove znake društvene mreže
kao žive stvari,
žive stvari koje možemo staviti ispod nekog mikroskopa
i proučavati i analizirati i razumeti.
U tu svrhu koristimo različite tehnike.
Počeli smo da istražujemo svakakve fenomene.
Posmatrali smo pušenje i pijenje,
glasanje,
razvod, koji se može širiti
i altruizam.
I na kraju smo se zainteresovali za emocije.
Sad, kada imamo osećanja,
mi ih pokazujemo.
Zašto pokazujemo svoja osećanja?
Mislim, postojala bi prednost u doživljavanju
naših emocija iznutra, znate, besa ili sreće,
ali mi ne samo da ih doživljavamo, mi ih pokazujemo.
I ne samo da ih pokazujemo, nego i drugi mogu da ih pročitaju.
I ne samo da mogu da ih pročitaju, oni ih kopiraju.
U ljudskim populacijama
dolazi do emotivne zaraze.
Ova funkcija emocija
nam sugeriše da, pored drugih funkcija koju imaju,
one su neka vrsta primitivnog načina komuniciranja.
I ustvari, ako zaista želimo da razumemo ljudska osećanja,
trebalo bi da ih posmatramo na ovaj način.
Sad, mi smo navikli da o emocijama razmišljamo na ovaj način
u jednostavnim, kratkim vremenskim periodima.
Na primer,
držao sam jedno predavanje u Njujorku nedavno,
i rekao sam, "Znate ono, kada ste u metrou
i osoba na drugom kraju vagona
vam se nasmeši
a vi joj instinktivno uzvratite osmeh."
Oni su me pogledali i rekli, "Mi u Njujorku to ne radimo."
A ja sam rekao, "Na svim ostalim mestima u svetu
to je normalno ponašanje."
Način na koji kratko prenosimo emocije
među sobom veoma je instinktivan.
Zapravo, emotivna zaraza može biti još šira,
možemo imati naglašene izlive besa,
kao u pobunama.
Pitanje koje smo hteli da postavimo bilo je:
Da li emocije mogu da se šire kroz vreme
na stabilniji način nego što je to u pobunama,
i da uključuju veliki broj ljudi,
ne samo parove ljudi koji se osmehuju jedni drugima u metrou?
Možda postoji neka pobuna ispod površine,
koja nas pokreće svo vreme.
Možda postoje stampeda emocija
koja talasaju naše društvene mreže.
Možda ustvari, emocije imaju kolektivnu egzistenciju,
ne samo individualnu.
Ovo je jedna od prvih slika koju smo napravili za proučavanje ovog fenomena.
Opet, to je socijalna mreža,
ali sada smo u žuto obojili ljude koji su srećni
a u plavo ako su tužni, a zeleno ako su između.
Ako pogledate ovu sliku odmah primećujete
grupe srećnih i nesrećnih ljudi
na tri stepena odvojenosti.
Možete intuitivno zaključiti
da nesrećni ljudi
zauzimaju drugačiju strukturnu lokaciju u okviru mreže.
Postoji sredina i ivica ove mreže,
a nesrećni se izgleda
nalaze na ivicama.
Da uključimo još jednu metaforu,
ako zamislite da je društvena mreža neka vrsta
ogromne tkanine čovečanstva -
ja sam povezan sa vama, vi sa njom, i tako u nedogled i u daljinu -
ova tkanina je ustvari kao
staromodni američki jorgan,
koji ima zakrpe po sebi, srećne i nesrećne zakrpe.
Da li ćete biti srećni ili ne,
zavisi donekle i od toga da li se nalazite na srećnoj zakrpi.
(smeh)
Ovaj rad sa emocijama,
koje su toliko bitne,
potakao nas je na razmišljanje da
su možda osnovni uzroci ljudskih društvenih mreža
na neki način kodirani u našim genima.
Jer ljudske društvene mreže, kad god da se prave,
uvek izgledaju ovako,
slika mreže,
a nikada ne izgledaju ovako.
Zašto ne izgledaju ovako?
Zašto ne formiramo veze
koje izgledaju kao pravilne rešetke?
Pa, iznenađujući oblici ljudskih društvenih mreža,
njihova sveprisutnost i očigledna svrha,
pozivaju da se zapitamo da li smo evoluirali da uopšte
imamo društvene mreže
i da li smo evoluirali da formiramo mreže
koje imaju naročitu strukturu.
Pre svega primetite... Zapravo, da bismo ovo razumeli,
moramo za početak malo da iseckamo strukturu mreže.
Primetite da svaka osoba u ovoj mreži
ima potpuno jednaku strukturnu poziciju kao svaka druga osoba.
Ali to nije slučaj sa pravim mrežama.
Na primer, ovde je prava mreža studenata
jednog elitnog severoistočnog univerziteta.
Obeležavam nekoliko tačaka.
Ako pogledate tačke,
uporedite čvor B, gore levo,
sa čvorom D krajnje desno.
B ima četvoro prijatelja koji polaze od njega.
A D ima šestoro prijatelja koji polaze od njega.
Znači, te dve osobe imaju različit broj prijatelja -
to je vrlo očigledno, svi to znamo.
Ali neki drugi aspekti
strukture društvene mreže nisu tako očigledni.
Uporedite čvor B gore levo, sa čvorom A dole levo.
Oboje imaju četvoro prijatelja,
ali prijatelji od A se svi međusobno poznaju,
a prijatelji od B ne.
Znači prijatelj od prijatelja od A
je opet prijatelj od A,
dok prijatelj od prijatelja od B nije prijatelj od B,
on je dalje u mreži.
Ovo je poznato kao prelaznost u mrežama.
I na kraju, uporedite čvorove C i D.
C i D oboje imaju po 6 prijatelja.
Ako biste pričali s njima i pitali, "Kakav je vaš društveni život?"
oni bi rekli, "Imam šest prijatelja,
to je moje društveno iskustvo."
Ali mi, pogledom na ovu mrežu iz ptičije perspektive,
možemo da vidimo da oni zauzimaju različite društvene svetove,
i mogu da pokrenem tu intuiciju u vama pitajući vas samo:
ko biste radije bili,
da se smrtni virus širi mrežom?
Da li biste radije bili C ili D?
Bili biste D, na ivici mreže.
A ko biste radije bili,
da se sočni trač, koji nije o vama,
širi mrežom?
Sada biste radije bili C.
Znači različita mesta u strukturi
imaju drugačije implikacije u našem životu.
Ustvari, kada smo radili neke eksperimente u vezi sa ovim,
pronašli smo da se 46% varijacije
u broju prijatelja koje imate
objašnjava vašim genima.
Ovo nije iznenađenje. Znamo da se neki ljudi rađaju stidljivi
a neki društveni. To je očigledno.
Ali takođe smo pronašli i neke ne-očigledne stvari.
Na primer, 47% varijacije
u činjenici da li se vaši prijatelji međusobno poznaju
može se pripisati vašim genima.
Da li se vaši prijatelji međusobno poznaju
nema veze samo sa njihovim genima, nego sa vašim.
Mislimo da je razlog tome to što neki ljudi
vole da predstavljaju svoje prijatelje jedne drugima, da znate ko ste,
a drugi ih drže odvojene i ne upoznaju jedne sa drugima.
Tako neki ljudi prave mreže oko sebe,
stvaraju guste mreže povezanosti
u kojima su udobno ugnježdeni.
I na kraju, pronašli smo da
se 30% variranja
u činjenici da li se ljudi nalaze u sredini ili na ivici mreže
može takođe pripisati genima.
Dakle, da li se nalazite u sredini ili na ivici,
takođe je delom nasledno.
Sada, koja je poenta ovoga?
Kako nam to pomaže u razumevanju?
Kako nam to pomaže da
razumemo neke od problema koji nas pogađaju ovih dana?
Ja želim da naglasim tvrdnju da mreže imaju svoju vrednost.
One su na neki način društveni kapital.
Nova svojstva se javljaju
usled toga što smo uklopljeni u društvene mreže,
ta svojstva su tu,
u strukturi mreža,
ne samo u pojedincima u okviru mreža.
Razmislite o ova dva obična predmeta.
Oba su sačinjena od ugljenika,
ali kod jednog su atomi ugljenika
poređani na jedan određeni način, levo,
i dobijate grafit koji je mekan i taman.
Ali ako uzmete iste atome ugljenika
i povežete ih na drugačiji način,
dobijate dijamant, koji je sjajan i tvrd.
Ta svojstva mekoće i tvrdoće, zatamnjenosti i sjaja
nisu svojstva ugljenikovih atoma.
Ona se nalaze u međusobnim povezanostima atoma ugljenika,
ili se javljaju zbog
međusobne povezanosti ugljenikovih atoma.
Na sličan način, šema veza među ljudima
gradi se od grupa ljudi
različitih svojstava.
Veze među ljudima su te
koje čine celinu većom od sume svojih delova.
Znači, nije samo to što se dešava tim ljudima,
bilo da gube ili dobijaju na težini, bogate se ili postaju siromašni,
ili srećni ili nesrećni, ono što utiče na nas.
Utiče i konkretna arhitektura
veza oko nas.
Naš doživljaj sveta
zavisi od strukture
mreža u kojima se nalazimo
i od vrste stvari koje uzburkavaju i teku
kroz mrežu.
Mislim da je razlog tome
to što se ljudska bića okupljaju
i formiraju neku vrstu superorganizma.
Superorganizam je nekakva kolekcija individua
koje pokazuju ili ispoljavaju ponašanja ili fenomene
koji ne mogu da se svedu na proučavanje pojedinaca
i moraju se razumeti u odnosu
i u proučavanju kolektivnog,
kao na primer roj pčela
koji pronalazi novo mesto za nastanjivanje,
ili jato ptica koje izbegava grabljivca
ili jato ptica koje može da isredsredi svoju mudrost
u navigaciji i pronađe sitnu mrlju koja je
ustvari ostrvo usred Pacifika,
ili čopor vukova koji je sposoban
da savlada veći plen.
Superorganizmi imaju svojstva
koja se ne mogu razumeti samo proučavanjem pojedinaca.
Mislim da razumevanje socijalnih mreža
i načina na koji nastaju i funkcionišu,
može da nam pomogne da razumemo, ne samo zdravlje i emocije,
nego svakakve fenomene,
kao što su zločin i rat
i ekonomske fenomene kao što su banke
i krahovi tržišta
i usvajanje inovacija
i širenje prihvatanja nekog proizvoda.
Sada, vidite.
Mislim da formiramo društvene mreže
jer su dobiti povezanog života
veće od uloga.
Da sam ja uvek nasilan prema vama,
ili vam dajem pogrešne informacije,
ili vas činim tužnim, ili vam prenosim smrtonosne bacile,
vi biste prekinuli sve veze sa mnom
i mreža bi se raspala.
Dakle prenošenje dobrih i vrednih stvari
je neophodno za održavanje i negovanje socijalnih mreža.
Na sličan način, socijalne mreže su neophodne
za širenje dobrih i vrednih stvari
kao što su ljubav i dobrota
i sreća i altruizam
i ideje.
Zapravo mislim da, kad bismo shvatili
koliko su društvene mreže vredne,
provodili bismo mnogo više vremena negujući i održavajući ih,
jer mislim da su društvene mreže
u osnovi povezane sa dobrotom,
i mislim da je danas svetu potrebno
više veza.
Hvala vam.
(aplauz)
Imam odgovor na pitanje koje smo svi postavljali.
Pitanje je:
zašto je slovo X
odabrano da predstavlja nepoznatu?
Znam da smo svi mi učili to na časovima matematike,
ali sada je njegova upotreba proširena u celoj kulturi -
X Nagrada, Dosije-X
Projekat X, TEDx.
Odakle je to poteklo?
Pre oko šest godina
odlučio sam da naučim arapski,
koji se ispostavio da je krajnje logičan jezik.
Napisati reč ili frazu
ili rečenicu na arapskom
je kao kreiranje jednačine,
zato što je svaki deo izuzetno precizan
i nosi dosta informacija.
To je jedan od razloga
zašto su toliko toga što smatramo
"zapadnom" naukom, matematikom i inženjerstvom,
zapravo u prvim vekovima nove ere
smislili Persijanci, Arapi i Turci.
Pod ovim se podrazumeva i mali sistem u arapskom
poznat po nazivu "al-gebr".
A "al-gebr" se grubo prevodi kao
"sistem za usaglašavanje različitih delova".
"Al-gebr" je na kraju došao u ostale jezike pod nazivom "algebra".
Jedan primer od mnogih.
Arapski tekstovi koji sadrže ovu matematičku mudrost
su konačno pronašli svoj put do Evrope -
to jest, Španije -
u XI i XII veku.
Kada su stigli
postojalo je veliko interesovanje
za prevođenje ove mudrosti
u evropske jezike.
Ali bilo je problema.
Jedan problem
je što postoje neki zvuci u arapskom jeziku
koji se jednostavno ne mogu predstaviti evropskim ekvivalentnim zvukom
bez dosta vežbanja.
Verujte mi na reč.
Takođe, isti ti zvukovi
se najčešće ne mogu
predstaviti karakterima koji su dostupni u evropskim jezicima.
Evo jednog primera.
Ovo je slovo "Šiin",
i ono proizvodi zvuk koji mi zovemo "Š".
To je takođe prvo slovo
reči "šei-on",
što znači "nešto"
kao što u srpskom reč "nešto" znači -
nešto nedefinisano, nepoznata stvar.
U arapskom,
mi ovo možemo da napravimo u nešto određeno
dodavanjem člana "al".
Tako da ovo postaje "al-šaion" -
neka određena, ali nepoznata stvar.
I ovo je reč koja se pojavljuje kroz celu ranu matematiku,
kao što je ovo korenovanje iz X veka.
Problem za srednjevekovne španske učenjake,
koji su dobili zadatak da prevedu ovaj materijal
je taj da slovo "Šiin" i reč "šeion"
ne može da se prevede na španski
zato što španski nema to slovo "Š",
taj "š" zvuk.
Tako, po konvenciji,
napravili su pravilo u kome
su pozajmili CK zvuk, "K" zvuk,
iz klasičnog grčkog
u formi slova Kai.
Kasnije, kada je ovaj materijal preveden
u standardne evropske jezike,
što će reći, latinski,
jednostavno su zamenili grčko "Kai"
sa latinskim X.
Jednom kada se to desilo,
kada je ovaj materijal bio na latinskom,
formirao je osnovu za matematičke udžbenike
skoro 600 godina.
Sada mi imamo odgovor na naše pitanje.
Zašto je baš X nepoznata?
X je nepoznata
zato što ne možete da kažete "Š" na španskom.
(smeh)
I smatrao sam da ova informacija zaslužuje da je podelim sa vama.
(aplauz)
Кладим се да сте забринути.
(смех)
Ја сам била забринута. Зато сам и започела овај комад.
Била сам забринута за вагине. За оно што мислимо о вагинама,
чак забринутија јер о њима не размишљамо.
Била сам забринута за сопствену вагину.
Био ми је потребан контекст, култура, заједница других вагина.
Њих окружује толико мрака и тајновитости.
Као бермудски троугао, нико се није жив вратио одатле.
(смех)
На првом месту, није уопште лако пронаћи своју вагину.
Жене их данима, недељама, месецима не погледају.
Интервјуисала сам веома моћну пословну жену,
рекла ми је да нема времена.
"Гледање сопствене вагине", рекла је, "је целодневни посао."
(смех)
"Морате да легнете на леђа, испред огледала,
великог. Морате да се наместите у савршени положај,
са савршеним осветљењем, а онда пада сенка због угла у ком се налазите.
Извијате главу горе, кривите леђа, то је напорно --"
била је заузета, није имала времена.
Тако сам одлучила да разговарам са женама о њиховим вагинама.
То је почело као опуштени интервјуи о вагинама,
а завршило се као "Вагинини монолози".
Разговарала сам са преко 200 жена. Са старијим,
млађим, удатим, лезбејкама, неудатим женама.
Причала сам са професионалцима, факултетским професорима, глумицама, сексуалним радницима,
са Афро-Американкама, азијским Американкама,
са Индијанкама, белкињама, Јеврејкама.
ОК, у почетку су жене биле мало стидљиве, невољне да причају.
Кад су кренуле, нисте их могли зауставити.
Жене стварно воле да причају о својим вагинама.
Углавном јер их нико раније није питао.
(смех)
Почнимо са речју вагина - вагина, вагина.
У најбољем случају звучи као инфекција. Можда медицински инструмент.
"Пожурите сестро, донесите вагину."
(смех)
Вагина, вагина, вагина, колико год пута да
изговорите ту реч, никад не звучи као реч коју желите да кажете.
То је потпуно смешна, не-секси реч.
Ако је изговорите током секса, у покушају да будете политички коректни,
"Душо, хоћеш ми помазити вагину", на лицу места кварите угођај.
(смех)
Забринута сам како их називамо и не називамо.
У једном делу Њујорка зову је "мачкица".
Једна жена одатле рекла ми је да јој је мајка говорила,
"Злато, немој носити гаћице испод пиџаме,
мораш проветравати мачкицу."
(смех)
У Вестчестеру је зову пикица, у Њу Џерзију пиздица.
Потом кутијица, крило, пипица, пипика, пиша,
пишка, пупица, рибица, пичић, бресквица.
(смех)
Жабица, мицика, цица, достојанство, џорка, минџа,
лабија, чкапи, пи, цопара, ђана, рупа,
мишкица, пика, мица у Мајамију,
тортица - у Филаделфији - и смрда у Бронксу.
(смех)
Забринута сам за вагине.
Овако почињу "Вагинини монолози".
Али нису заправо почели тамо, него кроз разговор са једном женом.
Разговарале смо о менопаузи
и дошле на тему њене вагине -
што ће се десити, ако разговарате о менопаузи.
Рекла је ствари о својој вагини које су ме стварно шокирале,
како је сува и готова и мртва и била сам шокирана.
Онда сам опуштено рекла пријатељици, "Па, шта мислиш о својој вагини?"
А та жена је рекла нешто још невероватније
па је следећа рекла нешто још невероватније
и убрзо су ми све жене причале како
морам да причам с неком о њеној вагини јер је то невероватна прича
и била сам усисана у вагинин пут.
(смех)
И нисам сишла с њега, мислим, да сте ми рекли
кад сам била млађа да ћу одрасти и да ће људи
у продавницама ципела викати, "Ено је, Госпођа Вагина",
не знам да ли би то била моја животна амбиција.
(смех)
Али желим мало да говорим о срећи и вези
са целим овим путовањем вагине јер
је то невероватан пут који је почео пре осам година.
Мислим да, пре него што сам написала "Вагинине монологе"
нисам заиста веровала у срећу.
Да будем искрена, мислила сам да су само идиоти срећни.
Када сам пре 14 година почела да практикујем Будизам, сећам се
да су ми рекли да је крајњи циљ да будем срећна.
Питала сам, "Како могу да будем срећна и живим у овом свету патње
и свету бола?". Побркала сам срећу са многим стварима,
као што су отупелост, декаденција или себичност.
А десило се да сам током "Вагининих монолога"
и током овог пута успела да разумем
срећу мало више.
Желим да говорим о три квалитета.
Један је видети шта је пред нама и разговарати о томе,
потврдити то. Мислим да је оно што сам научила из разговора о вагини
и причања о њој, уствари најочигледнија ствар -
она се налази у центру мога тела и центру света -
а ипак је то нешто о чему нико не говори.
Друга ствар, причање о вагини је
отворило врата кроз која сам видела да
постоји начин да се свет учини бољим.
И одатле је уствари дошла најдубља срећа.
И трећи принцип среће, који сам недавно схватила.
Пре осам година, овај покрет и енергија, "В-талас" је кренуо -
и могу једино да га опишем као "В-талас", јер искрено,
не разумем га у потпуности, осећам да сам у његовој служби.
Али талас је кренуо и ако покушам да га доведем у питање
или да га зауставим или се осврнем на њега,
често се осетим као да ме удари бич
или да ће ми се сломити врат. Али ако му се препустим,
верујем му и крећем се с њим, стижем до следећег места.
То се дешава логично, природно, искрено.
Почела сам овај комад, нарочито приче и наративе
и причала сам са једном женом, потом са другом,
то је одвело до следеће и онда сам записала те приче
и представила их другим људима.
И у почетку би се жене, сваки пут
после представе појавиле
јер су желеле да са мном поделе своје приче.
У почетку сам мислила, "О, супер, слушаћу о дивним оргазмима
и дивним сексуалним животима и како жене воле своје вагине."
Али уствари, нису се жене окупљале да би ми то причале.
Долазиле су да причају о томе како су силоване,
како су пребијане и мучене,
како их је неколико мушкараца силовало по паркинзима,
како су њихови ујаци вршили над њима инцест.
И желела сам да прекинем са "Вагининим монолозима"
јер је деловало обесхрабрујуће. Осећала сам се као ратни фотограф
који фотографише ужасне догађаје, али се у њих не меша.
Тако сам 1997. рекла, "Хајде да окупимо жене.
Шта можемо да урадимо с тим чињеницама да су све те жене злостављане?"
Испоставило се, после размишљања и истраживања,
открила сам - а Уједињене Нације су недавно то и саопштиле -
да ће једна од три жене на овој планети
бити претучена или силована у свом животу.
То је у основи род, то је ресурс ове планете, а то су жене.
Значи, 1997. смо скупиле све те невероватне жене и рекле,
"Како можемо да искористимо комад, ту енергију, да зауставимо насиље над женама?"
У Њујорку смо припремиле догађај, у позоришту,
и дошле су све велике глумице - од Сузан Сарандон
до Глен Клоуз и Вупи Голдберг - и имале смо једну приредбу
једне вечери и то је покренуло овај талас, ову енергију.
И у наредних пет година, почела је да се дешава дивна ствар.
Једна жена је узела ту енергију и рекла је, "Желим да овај талас
и енергију пренесем у студентске кампусе", па је узела представу
и рекла је, "Хајде да је искористимо и изводимо
једном годишње, да бусмо скупили новац да зауставили насиље над
женама у локалним заједницама широм света."
У току једне године обишло је 50 факултета, а онда се проширило.
И током последњих 6 година, ширило се
и ширило и ширило и раширило широм света.
Научила сам две ствари. Једна, да је епидемија
насиља према женама шокантна, глобална,
тако дубока и тако разарајућа,
налази се у сваком џепићу сваке поре
сваког малог друштва, да је и не препознајемо
јер је постала толико уобичајена. Ово путовање ме је одвело у Авганистан,
где сам имала изузетну част и привилегију да идем у делове
Авганистана којима владају Талибани - носила сам бурку -
и ишла сам са изузетном групом која се зове
Револуционарна асоцијација жена Авганистана,
и из прве руке сам видела како су женама
одузета сва права која им се могу одузети.
Од образовања, до запослења, до
тога да могу да једу сладолед.
За оне који не знају, под талибанском влашћу, илегално је јести сладолед.
Видела сам и упознала жене које су биле шибане
јер су ухваћене како једу сладолед.
Одвеле су ме на тајно место за једење сладоледа у једном градићу
где смо ушле у малу просторију и жене су селе,
а завеса је навучена иза нас и послужен је сладолед од ваниле.
Жене су подигле бурке и јеле тај сладолед
и мислим да до тада нисам разумела задовољство
и како су жене пронашле нови начин да сачувају то задовољство.
Ово путовање ме је одвело у Исламабад, где сам
видела и упознала жене којима су лица уништена.
Била сам у Хуарезу, у Мексику, пре недељу дана
где сам била на паркинзима
где су кости жена остављене и бачене
поред флаша "Кока-Коле".
Ишла сам на универзитете широм ове земље
где су девојке силоване и дрогиране у изласцима с момцима.
Видела сам ужасно, ужасно, ужасно насиље.
Али сам и препознала, током присуствовања том насиљу,
да је то присуствовање стварима и виђење
онога што се дешава пред нама уствари противотров депресији
и осећању да смо безвредни и неважни.
Јер, рекла бих да је пре "Вагининих монолога"
80% моје свести било затворено
за догађања из стварности.
А то повлачење је затворило моју виталност и животну енергију.
У току ових путовања десило се -
а то је изузетна ствар - да сам на сваком месту
на свету у које сам отишла, упознала нову врсту.
И заиста волим да слушам о свим тим новим врстама на дну мора.
И размишљала сам о томе како је бивање
са свим тим изузетним људима на овом нивоу
уствари испод и иза и између
а вагина се некако уклапа у све те категорије.
(смех)
Али једна ствар коју сам видела код тих врста -
то је врста и нова парадигма
и о томе се не говори у медијима или новинама
јер мислим да добре вести никад нису вести,
и мислим да људи који преобликују планету
не доносе телевизијама гледаност.
Али у свакој земљи у којој сам била - а у последњих 6 година
била сам у око 45 земаља и многим ситним селима и градовима -
видела сам нешто што смо почели да зовемо "вагина ратници".
То је жена или мушкарац-пријатељ-вагине,
који су присуствовали или претрпели ужасно насиље
и радије него да узму калашњиков или оружје масовног уништења
или мачету, они то насиље држе у својим телима,
оплакују, преживљавају и онда изађу и посвете
своје животе трудећи се да се то не деси неком другом.
Упознала сам те жене широм планете.
И желим да испричам неколико прича јер верујем
да причама преносимо информације, преко
њих улазе у наша тела. И мислим да је једна
веома занимљива ствар у вези са присуствовањем TED-у
та да ја много живим у свом телу и не толико у глави.
А ово је углавном место за главе.
И веома ми је интересантно да будем у својој глави.
Последња два дана сам дезоријентисана -
(смех)
јер мислим да је свет, В-свет, великим делом у вашем телу.
То је телесни свет, а врсте заиста живе у телу
и мислим да је веома значајно
да повежемо своје главе са телима - та одвојеност
је створила поделу која често раздваја сврху од намере.
А веза између тела и главе често те ствари доводи у јединство.
Желим да говорим о три особе
које сам упознала, вагина ратнице, које су промениле моје
схватање целог овог принципа и врста,
а једна је жена по имену Марша Лопез.
То је жена коју сам упознала у Гватемали.
Имала је 14 година и била је у браку
и муж ју је редовно тукао
и није могла да се извуче јер је била зависна од везе,
није имала новца. Имала је млађу сестру која
се пријавила - имали смо такмичење "стоп силовању" пре неколико година у Њујорку -
пријавила се, надајући се да ће ући у финале
и моћи да поведе своју сестру.
И јесте ушла у финале и довела Маршу у Њујорк.
У то време смо имале изузетан В-дан у
"Медисон Сквер Гардену" где смо попуниле целу тестостероном испуњену халу
и 18.000 људи је устало да каже
"да" вагинама, а то је била невероватна трансформација.
И она је дошла, присуствовала томе и одлучила
да се врати кући и напусти мужа
и да донесе В-дан у Гватемалу.
Имала је двадесетједну годину. Отишла сам у Гватемалу
а њен догађај у Народном позоришту био је распродат.
Посматрала сам је како се пење на сцену у краткој црвеној хаљини и у штиклама
и стајала је тамо и рекла, "Моје име је Марша.
Муж ме је тукао пет година.
Скоро ме је убио. Напустила сам га, а можете и ви."
И свих 2000 људи је потпуно полудело.
Ту је и жена под именом Естер Ћавез,
коју сам упознала у Хуарезу у Мексику. Она је
била изврстан рачуновођа у Мексико Ситију, имала је 72 године
и планирала да оде у пензију.
Отишла је у Хуарез да се брине о болесној тетки и током тога
почела је да открива шта се дешавало убијеним
и несталим женама из Хуареза.
Оставила је свој живот, преселила се у Хуарез
и почела да пише приче које су документовале нестанке жена.
300 жена је нестало
у пограничном граду јер су биле тамнопуте и сиромашне.
Није било одговора на ове нестанке
и ниједна особа није сматрана одговорном.
Она је почела то да бележи, отворила је центар "Casa Amiga" ("пријатељска кућа")
и за 6 година је буквално
освестила овај проблем у свету.
Били смо тамо пре недељу дана и било је 7.000 људи на улици
и то је било право чудо и док смо ишли улицама,
људи Хуареза који иначе не излазе на улице
јер су оне опасне, буквално су стајали и плакали
јер су видели да су се други људи из света појавили
због те нарочите заједнице.
Постоји још једна жена под именом Агнес. По мом мишљењу, она
је оваплоћење вагининог ратника.
Упознала сам је пре три године у Кенији. Она је осакаћена као девојчица,
обрезана против своје воље
када је имала 10 година и донела је одлуку
да не жели да се ова пракса наставља у њеној заједници.
Када је одрасла, направила је ову невероватну ствар,
анатомску скулптуру женског тела, половину женског тела
и ишла је кроз Рифт Долину, са собом је имала
вагину и делове вагине и учила би
девојчице и родитеље и дечаке и девојчице како изгледа здрава вагина,
а како изгледа осакаћена вагина. И током тог путовања
ходала је буквално осам година кроз Рифт Долину,
кроз прашину, спавала је на земљи - јер Масаје су номади
и буквално је морала да их тражи, а они су се селили
и поново бих их налазила - спасила је 1500 девојчица од обрезивања.
За то време је смислила алтернативни ритуал који је укључивао
да девојчице постану пунолетне без сечења.
Када смо се упознали с њом, пре три године,
питали смо је, "Шта може В-дан да учини за тебе?"
А она је рекла, "Па, ако ми дате џип, била бих много бржа."
(смех)
Купили смо јој џип. Током те године кад је имала џип,
спасила је 4500 девојчица од обрезивања. Онда смо је питале,
"Агнес, шта још ожемо да учинимо за тебе?" И рекла је,
"Па, Ив, знаш, ако ми дате нешто пара, могла
бих да отворим кућу и девојчице би могле да побегну и да се спасу."
И желим да испричам кратку причу о својим почецима
јер је веома повезана са срећом и са Агнес.
Када сам била мала - одрасла сам у
богатој заједници, у вишој средњој класи у белачкој заједници -
која је имала све замке
и изгледе савршеног, лепог, одличног, супер живота.
У тој заједници је требало да сви буду срећни
а мој је живот заправо био пакао. Живела сам са оцем алкохоличарем
који ме је тукао и злостављао и све унутар тога.
И као мала сам увек фантазирала да ће неко доћи и спасити ме.
Измислила сам малог лика који се звао Господин Алигатор,
и кад је било стварно грозно ја бих га звала
и рекла да је време да дође по мене.
Спаковала бих малу торбу и чекала бих га да дође.
Сад, Господин Алигатор никада није дошао,
али је идеја о његовом доласку сачувала мој разум
и омогућила ми да наставим јер сам веровала
да ће постојати неко ко ће ме некада спасити.
После четрдесетак година, ето нас у Кенији
и шетамо, стижемо на отварање те куће -
Агнес ми није данима дала да дођем у кућу -
јер су припремали цео тај ритуал.
Желим да вам кажем дивну причу, када је Агнес почела
борбу против женског гениталног сакаћења у својој заједници,
постала је изопштена и била је у егзилу и оклеветана
и цела заједница се окренула против ње.
Али, пошто је била вагинина ратница, наставила је.
Наставила је посвећено да мења свест људи.
У Масаи заједници, краве и козе су највреднија имовина.
Као Мерцедес Рифт Долине.
Два дана пре него што је кућа отворена, рекла је како су двоје људи
дошли да јој донесу по козу и рекла ми је
"Тада сам знала да ће једног дана доћи крај женском обрезивању у Африци."
Дакле, стигли смо и када смо стигли
ту је било на стотине девојчица убучених у црвене, ручно рађене хаљине -
то је боја Масаија и боја В-дана -
и дочекале су нас и смислиле песме
које су певале, о крају патње
и крају сакаћења и испратиле нас стазом.
Био је предиван дан на Афричком сунцу
и прашина је летела, а девојке су играле,
и била је ту та кућа и писало је, "В-дан сигурна кућа за девојке."
И тог момента ме је стигло, да је требало 47 година
али се Господин Алигатор коначно појавио.
Очигледно је да се појавио у облику за који ми је требало много да схватим,
а то је тај да, кад дајемо свету
оно што највише желимо, лечимо онај сломљени део унутар себе.
И осећам да ме је у последњих осам година
ово путовање, ово невероватно путовање вагине
научило овој једноставној ствари, а то је да срећа постоји у акцији,
постоји у говорењу истине и причању шта истина јесте,
и у поклањању онога што највише желите.
Осећам да је то знање и то путовање
изузетна привилегија
и осећам се благословеном што сам била овде данас да вам то испричам.
Много вам хвала.
(аплауз)
Pre otprilike 30 godina,
dok sam bio na onkologiji
u Dečjoj bolnici
u Filadelfiji,
u moju kancelariju ušli su otac i sin
i obojica nisu imali desno oko.
Iz istorije bolesti postalo mi je jasno
da su otac i sin imali redak oblik
naslednog tumora oka, retinoblastom,
i otac je znao da je preneo bolest
svome sinu.
Taj trenutak mi je promenio život.
Motivisao me je da nastavim
i povedem tim koji je otkrio
prvi gen koji je prijemčiv na rak.
U proteklim decenijama
desio se seizmički preokret
u našem poimanju onoga što se dešava,
kakve se to genetske varijacije kriju iza
raznih bolesti.
Zapravo, za hiljade ljudskih osobina,
molekularna osnova koja stoji iza toga
i za hiljade ljudi, svakodnevno
postoje informacije koje dobijaju
o riziku da obole od ove
ili one bolesti.
Istovremeno, ako se zapitate:
"Da li je to uticalo na efikasnost,
na našu sposobnost pravljenja lekova?"
Odgovor je: ne baš.
Ako pogledate troškove pravljenja lekova,
u osnovi se nije ništa promenilo.
Tako da imamo moć da dijagnostikujemo,
ali ne i moć da izlečimo.
A postoje dva razloga koji se navode
za to zašto se ovo dešava.
Jedan od njih je da tek počinjemo.
Tek učimo reči, fragmente,
slova u genetskom kodu.
Ne umemo da čitamo rečenice.
Ne umemo da pratimo priču.
Drugi navedeni razlog je da je
većina ovih promena gubitak funkcije,
a veoma je teško stvoriti lekove
koji vraćaju funkciju.
Ali danas želim
da se vratimo korak unazad
i upitamo se jedno osnovnije pitanje:
"Šta se dešava ako ovo posmatramo
možda u pogrešnom kontekstu?"
Mnogo proučavamo one koji su bolesni
i pravimo duge spiskove
izmenjenih komponenti.
Ali možda, ako pokušavamo da
napravimo terapiju za prevenciju,
možda bi trebalo
da proučavamo one koji se ne razbole.
Možda bi trebalo da proučavamo one
koji su zdravi.
Velika većina tih ljudi
ne nosi nužno neko posebno
genetsko opterećenje ili faktor rizika.
Oni nam neće pomoći.
To će biti oni pojedinci
koji nose potencijalni budući rizik,
oni će ispoljiti neki simptom.
To nije ono što tražimo.
Ono što mi želimo i tražimo
je mali broj pojedinaca
koji zapravo žive
sa rizikom koji bi 
normalno izazvao bolest,
ali ih nešto u njima, nešto skriveno,
u stvari štiti
i sprečava te simptome da se ispolje.
U takvom istraživanju,
možete da zamislite,
treba da pregledate zaista mnogo ljudi.
Trebalo bi da sprovedemo
prilično široko istraživanje
i shvatili smo da je
jedan od načina da pristupimo ovome
da uzmemo odrasle ljude
iznad 40 godina starosti
i da se pobrinemo da to budu oni
koji su bili zdravi u detinjstvu.
Moguće je da su imali članove porodice
koji su bili bolesni u detinjstvu,
ali to nije nužno.
I hajde da na njima uradimo skrining
kako bismo pronašli one koji nose gene
za dečje bolesti.
E sad, mogu da vidim neke od vas
kako podižete ruke u stilu:
"Ovaj, pomalo čudno.
Šta dokazuje
da je ovo izvodljivo?"
Želim da vam dam dva primera.
Prvi dolazi iz San Franciska.
Dolazi iz 1980-ih i 1990-ih,
a možda vam je poznata priča
o pojedincima koji su imali
vrlo visoke nivoe
virusa HIV.
Oni su dobili sidu.
Ali postojao je mali broj ljudi
koji su isto imali visok nivo HIV-a.
Oni nisu oboleli od side.
Pronicljivi lekari su ovo istražili
i otkrili da su ti ljudi nosioci mutacija.
Obratite pažnju da su one tu od rođenja.
Mutacije su služile kao zaštita
od dobijanja side.
Možda vam je poznato da su razne terapije
nastale upravo na osnovu tog saznanja.
Drugi, noviji, primer je elegantno delo
Helen Hobs
koja je rekla: "Pregledaću pojedince
koji imaju visok nivo lipida
i pokušaću da nađem one ljude
sa visokim nivoom lipida
koji ne dobiju srčano oboljenje."
I opet, otkrila je
da neki od tih pojedinaca imaju mutacije
koje su ih štitile od rođenja
uprkos visokom nivou lipida.
Možete da vidite
da je ovo zanimljiv način
razmišljanja o tome kako napraviti
preventivnu terapiju.
Projekat na kome radimo
zove se "Projekat otpornosti:
Potraga za neočekivanim herojima",
jer želimo da otkrijemo
da li možemo da nađemo
one retke pojedince
koji imaju ove skrivene zaštitne faktore.
Posmatrajte to kao krug dešifrovanja,
nekakav krug dešifrovanja za otpornost
koji želimo da izgradimo.
Shvatamo da ovo treba
uraditi sistematično,
tako da smo odlučili
da uzmemo svaku moguću
naslednu dečju bolest.
Hajde sve da ih uzmemo i malo izuzmemo
one koji imaju teške simptome,
gde roditelji, dete,
oni oko njih znaju
da su se razboleli.
I hajde da ponovo uzmemo te bolesti
i posmatramo one delove gena
za koje znamo
da imaju neku posebnu promenu
za koju se zna da je veoma prodorna
u izazivanju te bolesti.
Gde ćemo gledati?
Pa, mogli bismo lokalno. To ima smisla.
Ali palo nam je na pamet, možda treba
da gledamo širom sveta.
Možda ne treba da gledamo samo ovde
nego u udaljenim mestima
gde možda postoji
poseban genetski kontekst,
možda postoje faktori sredine
koji štite ljude.
I hajde da pregledamo milion pojedinaca.
A razlog zašto mislimo da je pravo vreme
da to uradimo sada
je činjenica da se u poslednjih par godina
desio neverovatan pad troškova
ovakvog tipa analize,
ovakvog tipa izdvajanja podataka
gde zapravo manje košta
izdvajanje i analiza podataka
nego obrada i prikupljanje uzoraka.
Drugi razlog je to što su se u poslednjih
pet godina pojavili sjajni alati,
stvari u vezi sa mrežnom
i sistemskom biologijom
koje su se pojavile
i navele nas da pomislimo
da možda možemo da odgonetnemo
te pozitivne izuzetke.
I kako smo počeli
da pričamo sa naučnicima
i institucijama
i ispričali im našu priču,
nešto se desilo.
Govorili su nam: "To je zanimljivo.
Rado bismo se priključili vašem naporu.
Rado bismo učestvovali."
Nisu rekli:
"Gde je sporazum o transferu materijala?"
Nisu rekli:
"Gde je moje autorstvo?"
Nisu rekli:
"Hoće li podaci biti moje vlasništvo?"
Samo su rekli:
"Hajde da radimo na ovome
otvoreno, zajednički i timski
kako bismo uspeli u dekodiranju."
Pre šest meseci, utvrdili smo
skrining ključ za ovaj dekoder.
Moj saradnik, briljantni naučnik, Erik Šat
sa Medicinskog fakulteta
Ajkan Maunt u Njujorku
i njegov tim,
otkrili su taj ključ za dekodiranje.
A mi smo počeli da tražimo uzorke
jer smo shvatili
da možda možemo da odemo i potražimo
postojeće uzorke i vidimo
koliko je sve to izvodljivo.
Možda bismo mogli
da uradimo 2-3% projekta
i vidimo kako ide.
Tako smo počeli da pitamo ljude
kao što su Haken
iz Dečje bolnice u Filadelfiji.
Pitali smo Lejfa iz Finske.
Razgovarali smo
sa En Vodžiki iz 23andMe
i sa Vong Džun sa PGI-a.
I ponovo se desilo nešto neverovatno.
Rekli su nam:
"Ne samo da imamo uzorke,
nego smo ih neretko i analizirali
i rado ćemo pregledati
naše anonimne uzorke
i probati da nađemo one
koji vam trebaju."
I umesto da ih je 20 ili 30 hiljada,
prošlog meseca prešli smo
pola miliona uzoraka
koje smo već analizirali.
Mora da se pitate:
"Da li ste našli
nekog neočekivanog heroja?"
A nismo pronašli jednog ili dva,
već desetine jakih kandidata
za neočekivane heroje.
Tako da mislimo da je sad pravi trenutak
da izbacimo beta verziju ovog projekta
i zaista počnemo sa mogućim kandidatima.
Sve što nama u stvari treba
je informacija.
Treba nam uzorak DNK
i želja da saznaju:
"Šta se to nalazi u meni?
Hteo bih da mi se ponovo javite."
Većina nas provodi život,
kad govorimo o zdravlju i bolestima,
u ulozi posmatrača.
Prepuštamo odgovornost
razumevanja naših bolesti
i lečenja naših bolesti
bogom danim stručnjacima.
Da bi ovaj projekat uspeo,
pojedinci treba da se pokažu
u drugačijoj ulozi i da se uključe
kako bi se ostvario ovaj san,
ovaj otvoreni, zajednički projekat,
kako bi se pronašli ti neočekivani heroji
i napredovalo sa sadašnjih ideja
o resursima i ograničenjima,
kako bi se osmislila preventivna terapija
i proširila van granica dečjih bolesti
tako da se smisle načini
posmatranja Alchajmerove
ili Parkinsonove bolesti.
Trebaćemo sami sebi
da se zagledamo u sebe i zapitamo:
"Koje su naše uloge?
Kakvi su naši geni?"
Unutar sebe da tražimo informacije
koje smo pre tražili spolja,
od stručnjaka.
I da budemo spremni
da to podelimo sa drugima.
Mnogo vam hvala.
(Aplauz)
Dokazano je da ljudi svih uzrasta i kultura,
svoj identitet stvaraju u nekom
vidu narativne forme.
Sa majke na kćerku,
od sveštenika verniku,
od učitelja ka učeniku,
od pripovedača slušateljima.
Bilo da su u pitanju crteži u pećinama
ili najskorija upotreba interneta,
ljudi su oduvek svoje istorije i istine
izlagali preko parabola i priča.
Mi smo okoreli pripovedači.
Ali gde možemo, u našem sve više 
podvojenom i podeljenom svetu,
ponuditi iskustvenu zajednicu,
bez posredovanja naše pobesnele
potrošačke snage?
Koju priču, koju istoriju,
koji identitet, koji moralni kodeks
saopštavamo našim mladima?
Kinematografija je, diskutabilno,
najuticajnija forma umetnosti 20. veka.
Umetnici pričaju priče
van nacionalnih granica,
na onoliko jezika, žanrova i filozofija
koliko samo možemo zamisliti.
Zaista, teško je naći temu
koju film još nije obrađivao.
Tokom poslednje decenije
videli smo široku integraciju 
globalnih medija,
kojom sada dominira kultura
holivudskih blok-bastera.
Učestalo nam se nudi dijeta
u kojoj je poslastica senzacija,
a ne priča.
Ono što je bilo uobičajeno za nas
pre 40 godina -
prenošenje priča preko generacija -
sada je retkost.
Mene, kao režisera, to brine.
Kao čovek, osećam strah od boga.
Kakvu budućnost mladi mogu da sagrade
kada nemaju spoznaju o tome
odakle potiču
i sa tako malo pripovesti o tome
šta je sve moguće?
Ironija je opipljiva.
tehnologija nikada nije bila
ovako veličanstvena,
kultura nikada slabija.
Oformili smo Filmski klub 2006. godine,
organizaciju koja je jednom nedeljno
prikazivala filmove u školama
nakon koje bi sledile diskusije.
Ako bismo prikupili stogodišnje
filmske anale,
možda bismo tako sagradili priču
koja bi nosila značenje
podeljenom i nemirnom svetu mladih.
S obzirom na dostupnost tehnologije,
čak i u malom, ruralnom seocetu
može se na beloj pozadini, uz projektor,
prikazati DVD snimak.
Tokom prvih devet meseci
vodili smo 25 klubova
širom Ujedinjenog Kraljevstva,
gde su deca u grupama između 5 i 18 godina
gledala filmove neometano tokom 90 minuta.
Projekcije su bile nadgledane i sadržajne.
Izbor je bio njihov,
publika je brzo rasla
i birala bogatu i najraznovrsniju dijetu
koju smo mogli da im omogućimo.
Rezultat je bio odmah očigledan.
To je bila sveprožimajuća edukacija
i transformisala je.
I u velikim grupama od 150 članova,
kao i u malim od 3 člana,
mladi ljudi otkrivali su nova mesta,
nove misli, nove perspektive.
Kada se probni program završio,
dobili smo spisak hiljada škola
koje su želele da se uključe.
Film koji je promenio moj život bio je
film iz 1951. godine Vitorija de Sika,
''Čudo u Milanu''.
Film prikazuje
straćare, siromaštvo i težnje.
Ovaj film pogledala sam tokom proslave
50. rođendana moga oca.
Tada smo morali da iznajmimo bioskop,
da nađemo i iznajmimo platno i projektora.
Ali za moga oca,
značaj De Sikine vizije, emotivne i umetničke,
bio je tako veliki
da je izabrao da proslavi svoju polovinu veka
sa svoje troje dece tinejdžera 
i sa njihovih 30 prijatelja,
rekao je: ''Zato da bih
predao štafetu brige i nade
sledećoj generaciji''.
U poslednjoj sceni ''Čuda u Milanu'',
stanovnici straćara lebde ka nebu 
na letećim metlama.
60 godina nakon što je film snimljen
i 30 godina nakon
što sam ga prvi put pogledala,
vidim lica mladih kako zadivljeno dižu pogled,
u istoj neverici kao što je moja bila.
Oni brzo povezuju film
sa ''Milionerom iz blata''
ili sa favelama u Rio de Žaneiru
što govori mnogo o izdržljivosti.
Tokom sezone Filmskog kluba
o demokratiji i upravljanju,
prikazali smo
''Gospodin Smit ide u Vašington''.
Snimljen je 1939. godine, stariji je 
od većine deka i baka naših članova kluba.
Klasik Frenka Kapre uzdiže vrednosti 
kao što su nezavisnost i svojina.
Pokazuje kako postupiti ispravno,
kako biti herojski neobičan.
Film izražava i veru u
političku mašinu koju pokreće čast.
Ubrzo nakon što je ''Gospodin Smit''
postao klasik Filmskog kluba,
u Domu lordova vršene su
celonedeljne opstrukcije.
Sa mnogo radosti shvatili smo
da mladi ljudi širom zemlje
objašnjavaju autoritativno
šta je opstrukcija
i zašto bi Lordovi mogli da se bune
protiv njihovog vremena odlaska u krevet.
Ipak je Džimi Stjuart vršio opstrukciju
tokom dve cele filmske trake.
''Hotel Ruanda'' izabran je
zbog prikazivanja najbrutalnije
moguće vrste genocida.
Izazvao je i suze, kao i britka pitanja
o nenaoružanim mirovnim snagama
i dvoličnosti zapadnjačkog društva
koje svoje moralne bitke bira na osnovu 
prihoda koje može izvući.
''Šindlerova lista'' zahteva 
da se nikad ne zaboravi,
a jedno dete, bolno spoznajući izjavilo je:
''Već smo zaboravili,
kako bi se inače ''Hotel Ruanda'' dogodio?''
Što više filmova odgledaju 
njihovi životi postaju opipljivo bogatiji.
''Džeparoš'' je pokrenuo debatu
o oduzimanju prava glasa.
''Siru, s ljubavlju'' pokrenuo je
tinejdžersku publiku.
Slavili su promenu u držanju
prema ne-belim Britancima,
ali su se pobunili protiv školskog sistema
koji ne ceni kolektivni identitet,
drugačiji od onog koji Sindi Poatije nudi.
Do sada, ovi promišljeni, radoznali,
mladi ljudi sa stavovima
nisu ništa znali
o raznovrsnosti filmskih formi -
crno-beli, sa prevodima,
dokumentarni, nenarativni, fantastični -
nisu ništa znali o pisanju detaljnih prikaza
koji favorizuju jedan film pre nego drugi
pasioniranom i sofisticiranom prozom.
6000 prikaza svake školske nedelje
bori se za čast da bude najbolji nedeljni prikaz.
Od 25 klubova, proširili smo se na stotine,
zatim na hiljade,
sve dok nismo obuhvatili 250 000 dece
u 7 000 klubova širom zemlje.
Iako brojevi jesu i nastavljaju
da budu izvanredni,
ono što je još fascinantnije
jeste kako iskustvo kritičkog ispitivanja
i radoznalost
može da se prenese na život.
Neka od naše dece počela su 
da razgovaraju sa roditeljima,
neka sa svojim nastavnicima,
neka sa prijateljima.
Oni koji nisu imali prijatelje
počeli su tako da ih stiču.
Filmovi su obrazovali zajednicu koja 
prevazilazi sve razlike.
Priče koje sadrže filmovi
obezbedili su zajednička iskustva.
''Persepolis'' zbližava kćerku
i njenu majku Iranku,
''Ajkula'' prikazuje način na koji dečak
postaje sposoban da artikuliše strah 
koji je proživeo
u bekstvu od nasilja
koje je prvo ubilo oca,
a zatim i njegovu majku,
koja je pala sa broda tokom krstarenja.
Ko je bio u pravu, ko ne?
Šta bi uradili u istim okolnostima?
Da li je priča lepo ispričana?
Da li je postojala skrivena poruka?
Kako se svet promenio?
Može li biti drugačiji?
Deca su postavljala ogroman broj pitanja
za koja je svet mislio
da su nezainteresovana.
I oni sami nisu znali da im je stalo.
Dok su pisali i debatovali,
umesto da vide filmove kao artefakte,
počeli su sebe da spoznaju.
Imam tetku koja je divan pripovedač.
U jednom trenutku
ona može da dočara slike
bosog trčanja po planini Tejbl 
i igranja ''policije i lopova''.
Skoro mi je rekla
da su 1948. godine
dve njene sestre i moj otac
putovali brodom do Izraela
bez mojih bake i deke.
Kada su se na brodu mornari pobunili
i zahtevali humanije uslove,
tinejdžeri su onda hranili posadu.
Imala sam preko 40 godina
kada mi je otac umro.
Nikada nije pomenuo taj put.
Baka mi je napustila Evropu u žurbi
bez svog muža, ali sa svojom
trogodišnjom kćerkom,
sa dijamantima ušivenim
u porub jedne od suknji.
Nakon dve godine skrivanja,
deda se pojavio u Londonu.
Nikada se nije oporavio.
A njegova priča bila je
umrtvljena njegovim prilagođavanjem.
Moja priča počinje u Engleskoj
bez ''repova'' i uz ćutnju
mojih roditelja imigranata.
Imala sam ''Anu Frank'',
''Veliko bekstvo'',
''Šoa'', ''Trijumf volje''.
Leni Rifenštal je bila ta
sa svojom elegantnom,
nacističkom propagandom
koja je dala kontekst onoga 
što je moja porodica morala da istrpi.
Ovi filmovi sadržali su ono
što je bilo suviše bolno za priču.
i postali su za mene korisniji
nego šapati preživelih
ili povremeni prizori tetovaža
na zglobu moje tetke usedelice.
Puristi možda misle da će fikcija proćerdati
potragu za realnošću
ljudskog razumevanja,
da je film isuviše banalan
da bi ispričao kompleksnu i detaljnu istoriju
ili da režiseri uvek prezentuju dramu,
ne istinu.
Ali među filmskim trakama
leže namera i značenje.
Kao što je jedna 12-godišnjakinja rekla,
gledajući ''Čarobnjaka iz Oza'':
''Svako treba da pogleda ovo,
jer ako to ne učiniš
možda nećeš znati da i ti imaš srce''.
Cenimo čitanje, zašto ne cenimo 
gledanje sa istom strašću?
Smatrajmo ''Građanina Kejna'' 
jednako vrednim kao Džejn Ostin.
Složimo se da ''Momci iz kraja'',
kao Tenison,
nude emocionalni uvid
i uzvišeno razumevanje
koji se prepliću.
Svako delo je upečatljiva umetnost,
svako je cigla u zidu onoga što jesmo.
U redu je da pamtimo Toma Henksa
bolje nego astronauta Džima Lovela
ili lice Bena Kingslija dok glumi Gandija.
Iako nisu stvarni, Eva Harington,
Hauard Bil, Mildred Pirs -
oni su mogućnost otkrivanja
kako je biti čovek,
i ništa manje nisu važni
za shvatanje našeg života i doba
kao što je Šekspir bio otkrovenje za svet
elizabetanske Engleske.
Znali smo da će film,
čije priče su okrilje pod kojim se sastaju
drama, muzika, literatura
i ljudsko iskustvo,
inspirisati mlade ljude koji učestvuju
u Filmskom klubu.
Ono što nismo mogli da predvidimo
jesu važna unapređenja
u ponašanju, samopouzdanju
i akademskim postignućima.
Jednom suzdržani učenici sada jure u školu,
razgovaraju sa nastavnicima,
bore se, ne na igralištu,
nego oko izbora filma za sledeću nedelju -
mladi ljudi koji su našli
definiciju sebe, ambiciju,
apetit za obrazovanjem
i društvenim uključenjem
iz priča kojima su pristustvovali.
Naši članovi se bore protiv binarnog opisa
koji je najčešći opis naših mladih.
Oni nisu divlji niti kratkovido 
orijentisani ka sebi.
Oni, kao i mnogi mladi ljudi,
pregovaraju sa svetom u kome
imaju nebrojeno mnogo opcija,
ali imaju malo kulture o tome kako
naći značajno iskustvo.
Iznenađeni smo ponašanjem
onih koji sebe definišu
po marki cipela koje nose,
a opet takve su vrednosti koje se nude.
Ako želimo da im ponudimo druge vrednosti,
moramo da ispričamo drugu priču,
priču gde se razume da individualni narativ
jeste esencijalna komponenta
identiteta jedne osobe,
da kolektivni narativ
jeste esencijalna komponenta
kulturnog identiteta,
bez kojih je nemoguće da zamislimo
sebe kao deo grupe.
Zato što kada ovi mladi ljudi odu kući
nakon prikazivanja ''Skrivenog prozora''
i pogledaju u zgradu preko puta,
oni počinju da se pitanju ko, pored njih,
postoji tamo
i koja je njihova priča.
Hvala vam.
(Aplauz)
Pa, bavim se i drugim stvarima, pored fizike.
Zapravo, trenutno se uglavnom bavim drugim stvarima.
Jedna od njih su daleke veze između ljudskih jezika.
Profesionalni, istorijski lingvisti u SAD
i Zapadnoj Evropi se uglavnom ne bave
tim "vezama na daljinu", velikim grupisanjima,
grupisanjima koja se protežu dugo unazad,
dalje od poznatih familija.
Ne sviđa im se to; misle da je neozbiljno. Ne slažem se sa njima.
Neki brilijantni lingvisti, uglavnom Rusi,
rade na tome na Santa Fe Institutu i u Moskvi,
i voleo bih da vidim gde ta istraživanja vode.
Da li će zaista ukazati na jedinstvenog pretka
koji je postojao pre nekih 20, 25 hiljada godina?
I šta ako "pogledamo" pre tog jedinstvenog pretka,
gde pretpostavljamo da se mnogo jezika "takmičilo"?
Koliko dugo to traje? Koliko dugo postoji moderan jezik?
Koliko mnogo desetina hiljada godina?
Kris Anderson: Imate li neku pretpostavku ili nadu vezano za odgovor na to pitanje?
Mari Gel-Man: Pa, pretpostavljam da moderni jezik mora biti stariji
od pećinskih crteža, pećinskih gravura i pećinskih skulptura,
i plesnih koraka u mekoj glini u pećinama Zapadne Evrope
u Orinjasijen periodu, pre nekih 35 hiljada godina, ili čak ranije.
Ne verujem da su radili sve te stvari, a da nisu imali moderan jezik.
Stoga pretpostavljam da potiče iz tog vremena zapravo, a možda i iz nekog ranijeg.
To ne znači da svi, ili mnogi, ili većina
jezika za koje danas znamo nisu mogli nastati
od nekog koji je mnogo mlađi od toga, npr. 20 hiljada godina,
ili nešto slično. To je ono što zovemo "usko grlo".
Kris Anderson: Filip Anderson je izgleda bio u pravu.
Vi možda zaista znate o bilo čemu više od bilo koga.
Bila nam je čast. Hvala Vam, Mari Gel-Mane.
(Aplauz)
U poslednje vreme
sam mnogo razmišljao o svetu
i kako se promenio
u poslednjih 20, 30, 40 godina.
Pre 20 ili 30 godina,
ukoliko bi kokoška
zakačila prehladu, kinula i uginula
u udaljenom selu na istoku Azije,
bila bi to tragedija za kokošku
i njene najbliže,
ali mislim da nije bilo mnogo verovatno
da strepimo od globalne pandemije
i smrti miliona ljudi.
Pre 20 ili 30 godina,
ukoliko bi banka u Severnoj Americi
pozajmila previše novca nekome
ko ne bi bio u stanju da vrati novac
i ako bi banka propala,
zajmodavac
i dužnik bi loše prošli,
ali nismo mogli da pretpostavimo
da bi to moglo da baci
ekonomski sistem na kolena
za skoro čitavu deceniju.
Ovo je globalizacija.
Ovo je čudo koje nam je omogućilo
da prekrcavamo naša tela i naše umove
i naše reči i naše slike i naše ideje
i naša učenja i naša znanja
širom planete
sve brže i sve jeftinije.
To je donelo mnogo zla,
poput onog koje sam upravo opisao,
ali je takođe donelo i mnogo dobra.
Mnogi od nas nisu svesni
koliko su izuzetno uspešni bili
Milenijumski razvojni ciljevi,
neki od njih su ostvareni
mnogo pre krajnjeg roka.
Ovo je dokaz da je ljudska vrsta
sposobna za izvanredan napredak
ako zaista sarađuje
i ako se zaista jako potrudi.
No, ukoliko bih to morao da sažmem,
nekako osećam da nas je globalizacija
zatekla nespremne
i sporo smo odreagovali.
Ukoliko pogledate
loše strane globalizacije,
zaista se čine poražavajućim.
Svi izazovi s kojima se danas suočavamo,
poput promene klime, ljudskih prava
i demografije i terorizma i pandemije
i šverca narkotika i ljudskog ropstva
i izgubljenih vrsta, da ne nabrajam,
mi ne napredujemo toliko mnogo
u poređenju sa ovim izazovima.
Dakle, ukratko, to je izazov
s kojim se suočavamo danas
u ovom zanimljivom istorijskom momentu.
Očito se moramo time baviti odmah.
Moramo nekako da se saberemo
i moramo da shvatimo kako da bolje
globalizujemo rešenja,
kako ne bismo prosto postali vrsta
koja je žrtva globalizacije problema.
Zašto sporo ostvarujemo ovaj napredak?
Šta je razlog tome?
Pa, postoji, naravno mnogo razloga,
ali možda je glavni razlog tome
to što smo kao vrsta organizovani
isto kako smo bili organizovani
pre 200 ili 300 godina.
Ostala je jedna supersila na planeti,
a to je sedam milijardi ljudi,
sedam milijardi nas
koji uzrokujemo ove probleme,
sedam milijardi istih, usput,
koji će ih sve rešiti.
Ali kako je tih
sedam milijardi organizovano?
Organizovani su i dalje
u otprilike 200 nacionalnih država,
a nacije imaju svoje vlade
koje donose zakone,
zbog kojih se ponašamo na određeni način.
I to je prilično efikasan sistem,
ali problem je što način
na koji su ovi zakoni doneseni
i način na koji ove vlade razmišljaju
su potpuno pogrešni
za rešavanje globalnih problema
jer su zagledani ka unutra.
Političari koje biramo
i oni koje ne biramo, u suštini,
imaju umove poput mikroskopa.
Nemaju umove poput teleskopa.
Oni gledaju unutra.
Pretvaraju se, ponašaju se
kao da veruju da je svaka država ostrvo
koje postoji prilično srećno, nezavisno
od svih drugih,
na svojoj ličnoj malenoj planeti
u svom ličnom malenom solarnom sistemu.
Evo šta je problem:
države koje se takmiče jedne s drugima,
države koje ratuju jedne protiv drugih.
Bilo koje sedmice, pogledajte
videćete narode koji zapravo pokušavaju
da se međusobno poubijaju,
no čak i kad se to ne dešava,
imamo takmičenje među državama,
svaka pokušava da zaseni drugu.
Ovo očigledno nije dobro uređenje.
Očigledno ga moramo promeniti.
Očigledno moramo da pronađemo način
da ohrabrimo države da počnu da sarađuju
malo bolje.
Zašto to i ne urade?
Zašto naše vođe i dalje insistiraju
na gledanju ka unutra?
Pa, prvi i najočigledniji razlog
je zato što mi to tražimo od njih.
To im mi govorimo da rade.
Kada biramo vlade
ili kada tolerišemo
vlade koje nismo birali,
mi im, u stvari, poručujemo da želimo
da oni obezbede našoj državi
određene stvari.
Želimo da nam obezbede prosperitet,
rast, konkurentnost,
transparentnost, pravdu
i slične stvari.
Zato ako ne počnemo da tražimo od vlada
da razmišljaju malo prema spolja
i razmotre globalne probleme
koji će nas sve dokrajčiti,
ukoliko se ne pozabavimo njima,
onda jedva da možemo da ih krivimo
ako nastave da gledaju ka unutra,
ako zadrže umove poput mikroskopa,
umesto umova poput teleskopa.
To je prvi razlog
zašto se stvari ne menjaju.
Drugi razlog je da su ove vlade,
poput nas samih,
kulturološke psihopate.
Ne želim da vređam,
ali znate šta je psihopata.
Psihopata je osoba koja,
na njegovu ili njenu žalost,
nema sposobnost saosećanja
s drugim ljudima.
Kada pogledaju oko sebe,
oni ne vide ljudska bića
s dubokim, bogatim,
trodimenzionalnim ličnim životima,
ciljevima i ambicijama.
Oni vide isečke od kartona,
i to je veoma tužno i veoma usamljeno
i veoma je retko, na sreću.
No zapravo, zar i većini nas
empatija nije slabija strana?
Ah, naravno da jeste
kada su u pitanju ljudi
koji nekako liče na nas,
koji hodaju i govore i jedu i mole se
i oblače se poput nas,
no kada su u pitanju
ljudi koji to ne rade,
koji se baš ne oblače kao mi
i baš se i ne mole kao mi
i baš ne govore kao mi,
zar nemamo tendenciju da ih vidimo,
makar malo, poput isečaka od kartona?
Ovo pitanje moramo postaviti sebi.
Mislim da stalno moramo
da bdimo nad njim.
Jesmo li mi i naši političari,
u izvesnoj meri,
kulturološke psihopate?
Treći razlog ne vredi ni pominjati
jer je prilično smešan,
ali postoji verovanje unutar vlada
da su domaći dnevni red
i spoljnopolitički dnevni red
nesaglasni i da će uvek to i biti.
Ovo je prosto besmisleno.
Ja sam politički savetnik.
Proveo sam poslednjih
15 godina, otprilike,
savetujući vlade širom sveta
i tokom tog vremena, nijednom nisam video
jedan jedini unutrašnji problem,
koji ne bi mogao da bude maštovitije,
efikasnije i brže rešen
ukoliko bi se posmatrao
kao spoljnopolitički problem,
viđen u internacionalnom kontekstu,
upoređen sa praksom drugih,
dovođenjem drugih, radeći ka spolja,
umesto rada u unutrašnjosti.
Možda ćete se zapitati,
uzimajući u obzir sve to,
zašto to ne funkcioniše?
Zašto ne možemo naterati
političare da se promene?
Zašto ne bismo to zahtevali od njih?
Ja, poput većine nas,
provodim mnogo vremena žaleći se
na to kako je teško
naterati ljude da se promene
i ne bi trebalo da se zamaramo time.
Mislim da bi trebalo da prihvatimo
to da smo po prirodi konzervativna vrsta.
Ne volimo promene.
To je tako zbog
razumnih evolutivnih razloga.
Verovatno ne bismo danas bili tu
da se nismo opirali promenama.
Jednostavno je: hiljadama godina unazad
otkrili smo da ako nastavimo
da radimo iste stvari, nećemo umreti,
jer nas ono što smo radili pre,
po definiciji nije ubilo
i zato dokle god nastavimo po starom,
bićemo dobro.
Razumno je ne raditi ništa novo
jer bi nas to moglo ubiti.
No, naravno, postoje izuzeci tome.
U suprotnom ne bismo nigde stigli.
Jedan izuzetak, zanimljiv izuzetak,
je kada uspete da pokažete ljudima
da možda postoji lični interes
u tom skoku u nepoznato
i malenoj promeni.
Proveo sam poslednjih 10 ili 15 godina
pokušavajući da otkrijem
šta bi mogao da bude taj lični interes
koji bi ohrabrio, ne samo političare,
već i preduzeća i javno mnjenje,
sve nas, da počnemo
da razmišljamo više ka spolja,
da zamišljamo širu sliku,
da ne gledamo uvek ka unutra,
da ponekad pogledamo ka spolja.
I tu sam otkrio
nešto prilično važno.
Godine 2005, započeo sam istraživanje
pod nazivom Indeks nacionalnih brendova.
To je izuzetno opsežna studija
kojom je anketiran
veoma veliki uzorak svetske populacije,
uzorak koji predstavlja oko 70 procenata
populacije na planeti.
Počeo sam da im postavljam niz pitanja
o tome kako doživljavaju druge države.
Indeks nacionalnih brendova je vremenom
postao veoma, veoma velika baza podataka.
Sadrži oko 200 milijardi jedinica podataka
o tome šta obični ljudi misle
o drugim državama
i zašto.
Zašto sam se time bavio?
Zato što su vlade koje savetujem
vrlo, vrlo željne da znaju
kako ih drugi vide.
Znali su,
delom jer sam ih ja ohrabrivao
da to shvate,
da se države oslanjaju
uveliko na svoju reputaciju,
kako bi preživele i napredovale u svetu.
Ukoliko država ima
izuzetno pozitivan ugled,
poput Nemačke, Švedske ili Švajcarske,
sve je lako i sve je jeftino.
Imate više turista. Više investitora.
Prodajete skuplje svoje proizvode.
Ako, s druge strane, imate državu
sa slabim ili veoma negativnim ugledom,
sve je teško i sve je skupo.
Zato je vladama očajnički važan
ugled svoje države
jer direktno utiče na to
koliko novca mogu da zarade,
a to su obećali svom narodu
da će da urade.
Pre par godina sam razmišljao
da iskoristim slobodno vreme i razgovaram
s džinosvkom bazom podataka
i da je pitam:
zašto neki ljudi više vole jednu državu
od neke druge?
A odgovor koji mi je baza dala
potpuno me je potresao.
Odgovor je bio 6,8.
Nemam vremena da objašnjavam detalje.
U suštini mi je rekla -
(Smeh) (Aplauz) -
Države koje najviše volimo
su dobre države.
Ne divimo se državama
samo zato što su bogate,
zato što su moćne, zato što su uspešne,
zato što su moderne,
zato što su tehnološki napredne.
Pre svega se divimo
državama koje su dobre.
Šta smatramo pod dobrim?
Smatramo da te države doprinose
nešto svetu u kome živimo,
da te države, zapravo čine svet sigurnijim
ili boljim ili bogatijim ili poštenijim.
Takve države nam se sviđaju.
Ovo otkriće je od značajne važnosti -
vidite na šta ciljam -
jer uokviruje krug.
Sada mogu da kažem,
često to i radim, bilo kojoj vladi:
kako bi vam išlo bolje,
morate da budete dobri.
Želite li bolji izvoz,
želite li više investicija,
želite li da postanete konkurentniji,
onda morate da se upristojite
jer će zbog toga ljudi da vas cene
i poslovaće s vama,
i samim tim, što više budete sarađivali,
bićete konkurentniji.
Ovo je prilično važno otkriće
i čim sam to otkrio,
osetio sam da mi se javlja novi indeks.
Kunem se, kako starim,
ideje su mi jednostavnije
i sve detinjastije.
Ovaj se zove Indeks dobrih država
i bavi se onim što piše na ambalaži.
Meri, ili bar pokušava da meri,
tačno koliko svaka država
na planeti Zemlji doprinosi,
ne sopstvenom narodu,
već ostatku čovečanstva.
Bizarno, niko se nikada pre
nije setio da ovo izmeri.
Kolega, dr Robert Govers i ja smo proveli
dobar deo protekle dve godine,
uz pomoć velikog broja
veoma ozbiljnih i pametnih ljudi,
uklapajući sve pouzdane podatke iz sveta
do kojih smo mogli da dođemo,
o tome koliko države
doprinose svetu.
Vi sad čekate da vam
kažem koja je na vrhu.
Reći ću vam,
ali pre svega želim da vam kažem
šta tačno podrazumevam
kad kažem dobra država.
Ne mislim dobra u moralnom smislu.
Kad kažem da je Država x
najdobrija država na Zemlji,
najdobrija, ne najbolja.
Najbolja ima drugo značenje.
Govoreći o dobroj državi,
ona može da bude
dobra, dobrija i najdobrija.
To nije isto kao dobra, bolja i najbolja.
To je prosto država koja doprinosi
čovečanstvu više
od bilo koje druge države.
Ne govorim o ponašanju kod kuće
jer se to meri drugde.
I pobednik je:
Irska.
(Aplauz)
Prema podacima ovde,
nijedna država na Zemlji,
po glavi stanovnika,
po dolaru od BDP-a, ne doprinosi više
od Irske svetu u kome živimo.
Šta ovo znači?
Ovo znači da kad legnemo
da spavamo noćas,
svima bi u poslednjih 15 sekundi,
pre nego što odlutamo u san,
poslednja misao trebalo da bude:
dovraga, baš mi je drago
što Irska postoji.
(Smeh)
I da - (Aplauz) -
u dubinama veoma ozbiljne
ekonomske recesije,
mislim da se tu krije
izuzetno važna lekcija,
ako možete da mislite
na međunarodne obaveze
dok pokušavate da obnovite
svoju ekonomiju,
to je zaista nešto.
Finska se kotira slično.
Ispod Irske je samo zato
što je njen najslabiji rezultat,
lošiji od onog kod Irske.
Primetićete još nešto kod prvih deset,
sve su, naravno osim Novog Zelanda,
zapadnoevropske nacije.
Sve su takođe veoma bogate.
Ovo me je rastužilo,
jer ako nešto nisam želeo
da otkrijem uz ovaj indeks
je kako je isključivo
nadležnost bogatih država
da pomažu siromešne.
Ne radi se samo o tome.
Zaista, pogledate li niže na listi,
nemam slajd ovde, videćete
nešto što me je veoma usrećilo:
Kenija je u prvih trideset
i to je pokazatelj jedne
veoma, veoma važne stvari.
Ovde se ne radi o novcu.
Ovde je stav bitan.
Kultura je bitna.
Ovde se radi o vladama
i ljudima koji brinu
o ostatku sveta
i imaju mašte i hrabrosti
da razmišljaju ka spolja,
umesto isključivo sebičnog razmišljanja.
Preleteću preko drugih slajdova,
prosto da biste videli
neke od nižerangiranih država.
Nemačka je na 13, SAD je na 21,
Meksiko je na 66. mestu,
a zatim slede neke
od najrazvijenijih država,
poput Rusije na 95, Kine na 107. mestu.
Države, poput Kine, Rusije i Indije
su u istom delu indeksa,
i to, na neki način, ne iznenađuje.
Proveli su veći deo
poslenjih decenija
gradeći sopstvene ekonomije,
gradeći sopstvena društva
i sopstvene politike,
ali nadajmo se
da će u drugoj fazi rasta
biti okrenutiji bar malo ka spolja
nego što su bili u prvoj fazi.
Potom možete da razložite svaku državu
prema aktuelnim
setovima podataka koji je čine.
Omogućiću vam to.
Noćas od ponoći
to će da bude na goodcountry.org,
pa ispitajte neku državu.
Možete da imate uvid čak 
i u nivo individualnih setova podataka.
Eto, to vam je Indeks dobrih država.
Čemu služi?
Pa, tu je kako bih pokušao
da uvedem ovu reč
ili da je vratim u diskurs.
Ne želim više da slušam
o konkurentnim državama.
Ne želim više da slušam
o prosperitetnim, bogatim,
brzorastućim državama.
Ne želim više da slušam
ni o srećnim državama
jer je i to, na kraju krajeva, sebično.
To je i dalje vezano za nas,
a ako nastavimo da razmišljamo o sebi,
bićemo u velikom, velikom problemu.
Mislim da svi znamo o čemu
želimo da slušamo.
Želimo da slušamo o dobrim državama
i zato ću da vas zamolim za uslugu.
Ne tražim previše.
To je nešto što vam neće teško pasti,
možda vam se i svidi
i bude vam korisno,
a to je da prosto počnete
da koristite reč "dobra"
u ovom kontekstu.
Kada razmišljate o svojoj državi,
kada razmišljate o tuđim državama,
kada razmišljate o preduzećima,
kada razmišljate o svetu
u kom trenutno živimo,
počnite da koristite tu reč,
na način na koji sam vam večeras predočio.
Ne dobra, suprotno od loša,
jer je to neiscrpna rasprava.
Dobra, nasuprot sebičnoj,
dobra je ona država
koja misli na sve nas.
To bih želeo da uradite
i da to koristite kao štap
kojim ćete tući svoje političare.
Kada ih izaberete, kada ih reizaberete,
kada glasate za njih, kada slušate
šta vam nude,
koristite tu reč: "dobra"
i zapitajte se:
"Da li bi tako radila dobra država?"
I ako je odgovor ne,
budite veoma sumnjičavi.
Pitajte se: da li se tako ponaša
moja država?
Da li želim da potičem iz države
čija vlada, u moje ime,
radi takve stvari?
Ili mi se, s druge strane,
više sviđa ideja da hodam svetom
visoko podignute glave, misleći:
"Da, ponosan sam
jer dolazim iz dobre države"?
I svuda ćete da budete dobrodošli.
I svi će poslednjih 15 sekundi,
pre nego što odlutaju u san, reći:
"Gospode, baš mi je drago
što država te osobe postoji."
Konačno, mislim da će to
dovesti do promene.
Ta reč: "dobra"
i broj 6,8
kao i otkriće koje stoji iza toga,
promenili su moj život.
Mislim da mogu promeniti i vaš
i to možemo koristiti da promenimo
ponašanje naših političara
i naših preduzeća
i radeći tako, možemo da promenimo svet.
Počeo sam da razmišljam drugačije
o svojoj državi, otkad sam
počeo da mislim na ove stvari.
Nekad sam želeo
da živim u bogatoj državi,
a onda sam poželeo
da živim u srećnoj državi,
no onda sam shvatio da to nije dovoljno.
Ne želim da živim u bogatoj državi.
Ne želim da živim u brzorastućoj državi
ili konkurentnoj državi.
Želim da živim u dobroj državi,
i iskreno se nadam
da i vi želite isto što i ja.
Hvala.
(Aplauz)
(Muzika)
["Kralj Edip"]
["Kralj lavova"]
["Tit"]
["Frida"]
["Čarobna frula"]
["Preko svemira"]
(Aplauz)
Džuli Tejmor:
Hvala. Hvala puno.
Ovo je bilo nekoliko
odlomaka iz predstava, opera
i filmova na kojima sam radila
u proteklih 20 godina.
Ali želela bih da započnem
tako što ću se vratiti na trenutak
koji sam doživela u Indoneziji,
koji je ključan trenutak
u mom životu
i, kao i svi mitovi,
ove priče treba prepričavati iznova
i iznova, da ne bi bile zaboravljene.
A kada prolazim kroz turbulentan period,
kroz koji, kao što svi znamo,
prolazim sada, kroz iskušenja
i vatru transformacije,
što je ono što svi vi zapravo radite.
Svako ko stvara zna
da postoji ona tačka u kojoj
nešto još uvek nije postalo
ni feniks, a ni pepeo.
(Smeh)
Ja se nalazim baš tamo, na ivici,
o čemu ću vam govoriti,
ali to je druga priča.
Želim da se vratim na Indoneziju
gde sam boravila davno,
pre jedno 21-22 godine
kao stipendista.
Nakon dve godine
koje sam provela tamo
u izvođenju performansa i učenju,
našla sam se na ostrvu Bali,
na ivici kratera Gunung Batur.
Bila sam u selu gde je u toku bio
obred inicijacije mladića,
obred prelaska.
Nisam ni slutila da je bio i moj.
Dok sam sedela na trgu
gde je bio taj hram
ispod jednog ogromnog
beringin banjan drveta,
u mraku, nije bilo struje,
samo pun mesec,
dole na tom praznom trgu,
i čula sam najdivnije zvukove,
poput koncerta Čarlsa Ajvsa
dok sam slušala gamelan muziku
svih tih raznih seljana koji su došli
na ovu ceremoniju koja se održava
jednom u pet godina.
Mislila sam da sam sama
u mraku ispod drveta.
Odjednom, iz mraka
sa drugog kraja trga
videla sam svetlucanje ogledala
koje je osvetljavao mesec.
Onih 20 staraca
koje sam videla pre toga
su najednom ustali, obučeni
od glave do pete u ratničke kostime
sa šeširima i kopljima.
Na trgu nije bilo nikog,
a ja sam bila skrivena u senci.
Nije bilo nikoga, a oni su izašli
plešući pritom jedan neverovatan ples.
"Huhuhuhuhuhuhuhahahahaha."
Pokretali su svoja tela
dok su prilazili,
svetla su se odbijala od njihovih kostima.
Ja sam odlazila u pozorište
od svoje 11. godine,
nastupala, stvarala,
i moja reakcija je bila:
"Za koga oni prave ovu predstavu
u ovim raskošnim kostimima,
ovim neverovatnim šeširima?"
Shvatila sam da oni to rade za boga,
šta god to značilo.
Ali nekako, publicitet
uopšte nije bio bitan.
Novac nije igrao nikakvu ulogu.
Niti je to trebalo negde da bude zapisano.
To nije bila novost.
Ipak, ovi neverovatni umetnici
bili su tu,
a za mene su oni predstavljali večnost
dok su izvodili svoju predstavu.
Sledećeg trenutka,
čim su završili i nestali u senkama.
došao je mladić sa propanskim fenjerom,
obesio ga je na drvo, podigao zavesu.
Seoski trg bio je ispunjen stotinama ljudi.
I cele noći je na repertoaru bila opera.
Ljudskim bićima bilo je potrebno svetlo.
Bila im je neophodna svetlost
da bi videli.
Dakle, ono što sam dobila
i shvatila iz ovog neverovatnog,
ključnog momenta u svom životu
kao mladi umetnik
je da moraš biti do kraja odan
onome u šta veruješ kao umetnik,
ali i da moraš biti svestan
da je publika u našim životima
uvek tu negde u tim trenucima,
i da joj je potrebno svetlo.
To je taj neverovatan balans
u kom se krećemo
kada stvaramo nešto revolucionarno,
što ima za cilj da postigne
nešto do tada neviđeno,
taj imaginarni svet
u kom u stvari ne znate
gde ćete završiti,
to je fina linija na rubu kratera
po kojoj hodam celog svog života.
Sada bih želela da vam kažem
nešto više
o tome kako ja radim.
Uzmimo, na primer "Kralja lavova".
Videli ste mnogo primera
mog rada tamo gore,
ali to je ono što ljudi vide.
Krećem od pojma ideograma.
Ideogram je poput slike
naslikane četkicom, japanske slike.
Tri poteza i dobili ste
celu šumu bambusa.
Uzmem pojam "Kralj lavova"
i pomislim, "Šta je srž toga?
Šta je apstrakcija?"
Ako bi trebalo da sažmem celu priču
u jednu sliku, šta bi to bilo?"
Krug. Krug. Tako je očigledno.
Krug života.
Krug Mufasine maske.
Krug koji, kada dođemo
do 2. čina i nastane suša
kako izraziti sušu?
To je jedan krug od svile na podu
koji nestaje u rupu na podu pozornice.
Krug života dolazi u kolima
gazela koje poskakuju.
Mehanika je vidljiva.
Kao neko ko se bavi pozorištem,
ono što znam i što volim u vezi sa pozorištem
je to da kada publika uđe
i suzdržava se u neverici,
kada vidite čoveka kako hoda
ili ženu kako hoda
sa pladnjem trave na glavama
znate da je u pitanju savana.
Ne dovodite to u pitanje.
Volim očiglednu istinu pozorišta.
Volim što su ljudi voljni
da popune prazna mesta.
Publika je spremna da kaže:
"Oh, znam da to nije pravo sunce.
Uzeli ste komade štapova.
Dodali ste svilu na dno.
Rastegli ste te komade.
Ostavili ste da padaju ravno na pod.
Kada se podiže sa tim vrpcama,
vidim da je to sunce.
Ali lepota svega toga je
što su to samo svila i štapovi.
Na neki način,
to je ono što daje duhovnost.
To je ono što vas dira.
Ne stvarni, bukvalni
izlazak sunca koji predstoji,
nego umetnost svega toga.
Tako da u pozorištu,
koliko god da su važni priča,
knjiga i jezik,
pričanje priče,
način na koji je ona ispričana,
mehanika, metodi koje koristite,
jednako su važni kao i sama priča.
Ja sam neko ko voli visoke tehnologije
ali i nedostatak tehnologije.
Koristim sve od -
na primer, pokazaću vam kasnije
deo "Spajdermena",
te neverovatne mašine
koje pokreću ljude.
Ali činjenica je da, bez plesača
koji zna kako da upravlja svojim telom
i ljulja se na tim kablovima,
to ne predstavlja ništa.
Sada ću da vam pokažem
neke klipove iz još jednog mog
velikog životnog projekta ove godine,
"Bura".
U pitanju je film. Do sada sam uradila
tri verzije "Bure" na pozorišnoj sceni
od 1984., '86,
i obožavam tu dramu.
Uvek sam je radila sa muškim Prosperom.
Iznenada, pomislila sam,
"Onda, koga ću uzeti da igra Prospera?
Recimo Helen Miren?
Ona je sjajna glumica. Što da ne?"
I taj materijal je stvarno
jednako dobro odgovarao i ženi.
A sada, hajde da pogledamo
neke od prizora
iz "Bure".
(Muzika)
(Video) Prospera: Jesi li, duše,
izveo tu buru tačno kako ti naredih?
Ariel: Sleteo sam na kraljev brod.
U svakoj kabini širio sam užas u vidu plamena.
Prospera: Zagledali su se i zaljubili.
Miranda: Voliš li me?
Ferdinand: Više od svega na svetu.
Prospera: Već su u vlasti jedno drugome.
Trinkulo: Beda upozna čoveka
sa neobičnim drugovima u postelji.
(Muzika)
Tražite nešto, upravniče?
Kaliban: Zar ti nisi pao s neba?
Stefano: Sa Meseca, uveravam te.
Prospera: Kaliban!
Kaliban: Ovo je ostrvo moje.
Prospera: Zbog ovoga ćeš još noćas,
to znaj, imati grčeve.
Antonio: Tu leži brat tvoj, i ne bi bio bolji
od te zemlje na kojoj leži.
Sebastijan: Potegni mač svoj.
A ja, kralj, biću i prijatelj tvoj.
Prospera: Sve ću ih
na strašne muke udariti.
Ariel: Al' ja vas zaludeh.
Prospera: Mi smo građa
od koje se prave snovi,
i naš mali život nam je snom zaokružen.
(Muzika)
DžT: Dobro.
(Aplauz)
Dakle, došla sam iz pozorišta
gde sam radila "Buru"
na pozornici u veoma
niskobudžetnoj produkciji
pre mnogo godina,
volim tu dramu, a mislim i da
je to Šekspirova poslednja drama,
i da je, kao što ste videli,
izrazito pogodna za film.
Daću vam jedan mali primer kako
se ona postavlja na pozorišnu scenu
i kako se zatim ista ta ideja ili priča
može preneti na filmsko platno.
Ideogram o kom sam vam
ranije pričala,
šta je to za "Buru"?
Šta bi, ako bih morala
sve da sažmem,
bio taj jedan prizor na koji
bih u ovom slučaju
mogla da se oslonim?
Bio je to peščani dvorac,
ideja negovanja naspram prirode,
mi gradimo civilizacije -
ona govori o tome na kraju,
Helen Miren kao Prospera --
gradimo ih, ali pod uticajem
sila prirode, u velikoj buri,
ti tornjevi koji dosežu oblake,
te prekrasne palate će izbledeti
i za sobom - neće ostaviti ni traga.
Počela sam da radim
na predstavi u pozorištu,
bile su tu jedne crne
grablje za pesak, beli cic,
i bila je tu devojčica, 
Miranda, na horizontu,
koja je gradila dvorac od peščanih kapi,
dvorac u pesku.
I dok je bila tamo na ivici pozornice,
dva pomoćnika, sva u crnom,
sa kantama za zalivanje,
trčali su duž vrha
i počeli su da sipaju vodu 
na peščani dvorac
koji je počeo da se osipa i tone,
ali pre toga,
publika je mogla da vidi
pomoćnike na sceni obučene u crno.
Medijum je bio očigledan.
Bilo je providno. Bili smo svesni toga.
Ali kada su počeli da sipaju vodu,
svetlo se promenilo tako da je,
umesto da osvetljava pomoćnike u crnini
fokusirano, ta gruba magija
koju izvodimo u pozorištu,
fokusirano je pravo na samu vodu.
Tako se odjednom
menja perspektiva publike.
Pretvori se u nešto magično veliko.
Postaje kišna oluja.
Maskirani glumci, lutkari, oni nestaju,
i publika uskače u taj novi svet,
u imaginarni svet "Bure"
koja se stvarno odigrava.
E sad, razlika
u odnosu na to
kako sam radila filmsku verziju.
Film sam započela
krupnim planom peščanog dvorca,
crnog peščanog dvorca,
i ono što film može da učini je da
koristeći kameru menja perspektivu,
i da prikazuje stvari
u krupnom planu i iz blizine,
kamera je krenula od snimka
peščanog dvorca iz blizine,
i dok je odmicala,
videlo se da je to u stvari minijatura
smeštena na devojčicin dlan.
Mogla sam
da se poigravam medijumom,
i to što sam u mogućnosti to da radim
je i razlog što idem
od jednog medijuma do drugog.
Sada ću vam pokazati "Spajdermena".
(Muzika)
(Video) Piter Parker:
♪ Dok stojim na litici,
Mogu da odletim od svega ovoga. ♪
DžT: Pokušavamo da
u pozorištu uživo predstavimo
sve ono što ne možete
da prikažete u dve dimenzije
na filmu i televiziji.
PP: ♪ Izdigni se iznad sebe
i preuzmi kontrolu. ♪
Džordž Cipin: Posmatramo Njujork
iz Spajdermenove perspektive.
Spajdermen nije ograničen gravitacijom.
Menhetn pod snegom takođe
nije sputan gravitacijom.
PP: ♪ Budi svoj i izdigni se
iznad svega toga. ♪
Ansambl: ♪ Udarac! Eksplozija! ♪
♪ Tras! Škrip! ♪
Deni Ezralou: Ne želim ni da pomislite
da koreograf uopšte postoji.
Sve je stvarno, ono što se dešava.
Draže mi je da vidite kako se ljudi kreću,
i da kažete, "O, šta je to bilo?"
(Muzika)
DžT: Ako u skulpturu
unesem dovoljno pokreta,
dok glumac pokreće njenu glavu
imate osećaj da je ona živa.
U stvari to je strip uživo.
To je strip koji je oživljen.
(Muzika)
Bono: To su mitologije.
To su moderni mitovi, ti strip junaci.
PP: ♪ Oni veruju. ♪
(Vrisci)
(Muzika)
(Aplauz)
DžT: Ohhh. Šta je to bilo?
Cirkus, rokenrol, drama.
Šta mi to, kog vraga,
radimo gore na toj bini?
Poslednja priča, na brzinu.
Nakon što sam posetila to selo,
prešla sam jezero
i videla sam vulkan kako eruptira
na drugoj strani, Gunung Batur,
a pored živog vulkana
nalazio se ugašen vulkan.
Nisam mislila da će me vulkan progutati,
uostalom, ovde sam.
Ali vrlo je lako uspenjati se, zar ne?
Pridržavate se za korenje,
stavljate stopala u male stene,
penjete se gore i stižete do vrha.
Bila sam sa sa svojim
dobrim prijateljem glumcem,
i rekli smo: "Hajde
da se popnemo tamo gore.
Hajde da vidimo da li možemo
da se približimo ivici
tog živog vulkana."
Popeli smo se i stigli do samog vrha,
i našli se na samoj ivici ambisa,
Roland nestaje u sumpornom dimu
na drugom kraju vulkana,
a ja sam tu gore sama
na toj neverovatnoj litici.
Da li ste čuli stihove?
Nalazim se na litici i gledam dole
na mrtav vulkan s moje leve strane.
Sa moje desne strane
su sami škriljci. Krune se.
Nosim japanke i sarong.
Bilo je to pre mnogo godina.
Nemam čizme za planinarenje.
On je nestao,
taj ludi francuski ciganin glumac,
nestao u dimu i shvatam da
ne mogu da se vratim putem
kojim sam došla. Ne mogu.
Bacam svoj fotoaparat.
Izuvam japanke,
pogledala sam u liniju
pravo ispred sebe,
spustila se na sve četiri poput mačke,
i držala sam se kolenima za obe strane
te linije ispred mene,
nekih 10 ili 30 metara, ne znam.
Vetar je silovito duvao,
i jedini način da stignem
na drugu stranu
bio je da gledam u liniju
pravo ispred sebe.
Znam da ste svi bili tamo.
Ja sam sada u teškom iskušenju.
To je moj test.
To je test za moju kompaniju.
Preživljavamo jer je naša
naslovna pesma "Izdigni se".
Dečak pada sa neba, izdigni se.
Tu je na dlanovima obe naše ruke,
i rukama svih ljudi iz mog tima.
Imam predivne saradnike
i kao stvaraoci
to postižemo samo kada smo zajedno.
Znam da to shvatate.
Samo nastavite da idete napred
i ugledaćete tu neverovatnu stvar
pred svojim očima.
Hvala vam.
(Aplauz)
Tokom narednih pet minuta,
moja namera je da promenim vaš odnos sa zvukom.
Hajde da počnem sa zapažanjem da je većina okolnih zvukova slučajna.
I da je većina njih neprijatna. (saobraćajna buka)
Stojimo na ćoškovima ulica, nadvikujući se nad ovakvim zvukom,
i pretvarajući se da ne postoji.
Dakle, ova navika da potiskujemo zvuk znači da je naš
odnos sa zvukom postao većinom nesvestan.
Postoje četiri značajna načina na koji zvuk deluje na vas sve vreme,
i voleo bih da ih probudim u vašoj svesti danas.
Prvi je fiziološki. (glasni budilnici)
Izvinite zbog toga. Upravo sam vam dao injekciju kortizola, vašeg bori se/beži hormona.
Zvuci utiču na izlučivanje vaših hormona sve vreme,
ali isto tako i na disanje, otkucaje srca, što sam upravo učinio,
i na vaše moždane talase.
Nisu samo neprijatni zvuci poput ovog ti koji to rade.
Ovo je surfovanje. (morski talasi)
Frekvencija je grubo, 12 ciklusa u minuti.
Većina ljudi smatra to umirujućim
i zanimljivo, 12 ciklusa u minuti
je otprilike frekvencija disanja tokom čovekovog sna.
Postoji duboka povezanost sa boravkom u mirnom stanju.
Takođe ga povezujemo sa odsustvom stresa
i praznicima.
Drugi način na koji zvuk utiče na nas je psihološki.
Muzika je najjači poznati oblik zvuka,
koji utiče na naše emocionalno stanje. (Albinonijev Adađo)
Ovo će garantovano većinu vas učiniti prilično tužnima
ako nastavim da je puštam.
Muzika nije jedina vrsta zvuka koja utiče na naše emocije.
Prirodni zvuci mogu da učine isto.
Cvrkut ptica, na primer, je zvuk koji većina ljudi
smatra utešnim. (zvuk ptica)
Postoji razlog za to. Hiljadama godina
smo učeni da kada ptice pevaju, stvari su sigurne.
Kada prestanu, treba da se zabrinemo.
Treći način na koji zvuk utiče na nas je kognitivni.
Ne možete da razumete dvoje ljudi koji istovremeno govore (" Ako slušate ovu verziju mene")
("na pogrešnom ste putu.") ili u ovom slučaju jednu osobu koja govori dva puta.
Poslušajte drugu. ("Morate da odlučite koju verziju mene ćete slušati.")
Imamo veoma malu mogućnost obrade opsega zvučnih draži,
zbog čega je zvuk poput ovog - (kancelarijska buka) -
izuzetno štetan za produktivnost.
Ako morate da radite u zajedničkoj kancelariji poput ove,
vaša produktivnost je uveliko smanjena.
I koji god broj da zamišljate, verovatno nije loš poput ovog.
(Preteća muzika)
U zajedničkim kancelarijama produktivni ste samo jednu trećinu rada u tihim prostorijama.
I imam savet za vas. Ako morate da radite u ovakvom prostoru,
nosite slušalice sa sobom, sa umirujućim zvukom, poput cvrkuta ptica.
Koristite ih i vaša produktivnost će biti tri puta veća.
Četvrti način na koji zvuk utiče na nas, jeste ponašajni.
Sa svim ostalim stvarima koje nas okružuju, bilo bi čudno
da se naše ponašanje ne menja.
(tehno muzika u kolima). Zapitajte se: Da li će ova osoba ikada da vozi
konstantnih 45km na sat? Mislim da ne.
Najjednostavnije, pomerate se od neprijatnih zvukova
ka prijatnim.
I ako bih sada pustio ovo - (bušilica) -
više od par sekundi, osećali biste se neprijatno;
više od par minuta, masovno bi počeli da napuštate prostoriju.
Zvuk poput ovog je izuzetno štetan za zdravlje,
onih ljudi koji ne mogu da pobegnu od njega.
I to nije jedina stvar kojoj loš zvuk šteti.
Većina zvukova u maloprodajnim objektima je neodgovarajuća i slučajna, pa čak napadna,
i ima dramatičan učinak na prodaju.
Vi koji radite kao prodavci, možda ćete hteti da skrenete pogled
pre nego što pustim sledeći slajd.
Oni gube do 30 posto svog prometa
zbog ljudi koji brzo napuštaju radnje ili se okreću na vratima.
Svi smo to radili, napuštali prostor
jer je tamo zvuk očajan.
Želim da samo kratko vreme govorim o
modelu koji smo razvili, koji nam dozvoljava da počnemo sa vrha
i da pratimo puteve kojima zvuk ide, analiziramo zvuk,
i da tako predvidimo jedan od četiri ishoda o kojima sam upravo govorio.
Ili da počnemo od osnove,
i kažemo koji ishod želimo,
i da tako kreiramo zvuk koji će isti efekat i proizvesti.
Napokon možemo da primenimo nešto od nauke.
A mi smo u poslu stvaranje zvukova.
Samo reč o muzici. Muzika je najmoćniji zvuk koji postoji,
često neodgovarajuće raspoređen.
Moćan je iz dva raloga. Brzo je prepoznajete.
I asocijacije su vrlo moćne.
Daću vam dva primera. (Prvi akordi pesme "A Hard Day's Night", The Beatles)
Većina vas je odmah prepoznaje.
Mlađi možda ne. (smeh)
(Prve dve stavke teme "Jaws") I većina vas to povezuje sa nečim!
Sad, to su jednosekundni muzički primeri.
Muzika je veoma moćna. I nažalost
često na neodgovarajući način popunjava komercijalne prostore.
Nadam se da će se to promeniti tokom narednih nekoliko godina.
Dozvolite da vam govorim o robnim markama na trenutak,
jer neki od vas vode te marke. Svaka postojeća marka (brend)
proizvodi zvuk upravo sada.
Postoji osam zvučnih izraza jedne marke.
Svi oni su vrlo značajni. I svaki brend mora imati smernice u centru.
Drago mi je reći da to počinje da se dešava.
(intelov reklamni džingl)
Svi prepoznajete ovaj. (Nokijina melodija) Ovo je
najviše puštana melodija na svetu danas.
1.8 milijardi puta dnevno.
A to Nokiju apsolutno ništa nije koštalo.
Oni koji vode privatni biznis, ostaviću vas sa četiri zlatna pravila,
za komercijalni zvuk.
Prvo, učinite da se slaže,
sa porukom vaše vizuelne komunikacije.
To povećava uticaj za više od 1.100 posto.
Ako vaš zvuk ide u suprotnom smeru,
smanjujete uticaj za 86 odsto.
To je red veličina, gore ili dole.
Ovo je važno.
Drugo, da odgovara situaciji.
Treće, dajte mu vrednost. Dajte ljudima nešto sa zvukom.
Nemojte ih samo bombardovati stvarima.
I konačno, iznova i iznova ga testirajte.
Zvuk je kompleksan. Postoji mnogo kompenzatornih uticaja.
Može da liči pomalo na tanjir špageta,
ponekad jednostavno morate da ih pojedete da vidite šta će se dogoditi.
Dakle, nadam se da je ovaj razgovor podigao zvuk u vašoj svesti.
Ako ste svesno slušali,
možete da preuzmete kontrolu nad zvukom oko vas.
Dobro je za vaše zdravlje. Dobro je za vašu produktivnost.
Ako svi to učinimo, prelazimo na stanje
za koje ja mislim da će biti zvuk koji živi u svetu.
Ostaviću vas sa još malo ptičije pesme. (cvrkut ptica)
Preporučujem bar pet minuta dnevno, ali ne postoji maksimalna doza.
Hvala vam što ste mi pozajmili vaše uši danas.
(aplauz)
Овде сам да бих вам рекла
да имамо проблем са дечацима,
и то озбиљан проблем са дечацима.
Њихова култура не функционише у школама.
Поделићу са вама начине
на које мислим да можемо да превазиђемо тај проблем.
За почетак, желим да кажем да је ово дечак,
а ово девојчица.
Ово је вероватно стереотипно
виђење дечака и девојчице.
Ако вам објасним суштину рода,
онда можете одбацити оно што причам.
Али нећу то радити; не занима ме да то радим.
Ово је један другачији дечак и другачија девојчица.
Суштина је у томе да нису сви дечаци
у оквиру тих строгих граница
нашег поимања дечака и девојчица.
И нису све девојчице у оквирима
које имамо за девојчице.
Уствари, већина дечака се понаша на одређени
начин, као и већина девојчица.
Суштина је да, дечацима
начин живота и култура у којој живе
тренутно не иде на руку у школама.
Како то знамо?
Пројекат "100 девојчица"
даје нам добре податке.
На пример: на сваких 100 девојчица које су суспендоване из школе,
250 дечака буде суспендовано.
На сваких 100 девојчица које су избачене из школе,
335 дечака буде избачено из школе.
На сваких 100 девојчица у специјалним школама,
217 дечака иде у специјалне школе.
На 100 девојчица са тешкоћама у учењу,
има 276 таквих дечака.
За сваких 100 девојчица
које имају дијагнозу емоционалних тешкоћа,
има 324 таква дечака.
Успут, сви ови бројеви су знатно виши
ако сте црни,
ако сте сиромашни,
ако похађате школу са великим бројем ђака.
Ако сте дечак,
шансе да имате дијагнозу
ADHD - поремећаја пажње -
четири пута су веће.
Постоји и друга страна медаље.
Важно је да знамо да
је женама и даље потребна помоћ у школи,
да су плате и даље знатно ниже
чак и када се контролишу врсте послова,
и да девојчице и даље годинама имају
тешкоћа са математиком и науком.
То је све истина.
Ништа од тога нас не спречава
да обратимо пажњу на потребе за писменошћу
код наших дечака између 3 и 13 година.
И треба да обратимо пажњу.
Уствари, требало би да препишемо од њих,
јер иницијативе и програми
који су покренути за жене
у науци и инжењерству и математици
су фантастични.
Много доброг су донели
за девојчице у таквим ситуацијама.
И требало би да размишљамо
како да то учинимо и за дечаке
у раном узрасту.
Чак и у каснијим годинама
откривамо да и даље постоји проблем.
Када погледамо универзитете данас,
60% дипломираних студената су жене,
што је значајна промена.
Заправо, управама факултета
је нелагодно због идеје да
се можда ближимо проценту од 70%
женске популације на универзитетима.
То их чини веома нервознима,
јер девојке не желе да иду у школе у којима нема момака.
Почињу да се појављују
мушки центри и мушке студије које
размишљају о томе како ангажовати мушкарце
да похађају факултет.
Ако разговарате са особљем, они ће рећи,
"Ух. Да, па, они играју видео игре,
коцкају се по целу ноћ на интернету
и играју "World of Warcraft".
А то утиче на
њихово академско постигнуће."
Погађајте!
Видео игре нису узрок.
Видео игре су симптом.
Престали су да се интересују
много пре него што су доспели овде.
Причајмо о томе зашто су престали
да се интересују између 3. и 13. године.
По мом мишљењу, постоји три
разлога због којих дечаци нису у
току са данашњом културом у школама.
Први је непостојање толеранције.
Једној васпитачици коју познајем
је син поклонио све своје играчке,
а онда их је она све прегледала
и одвојила мале пластичне пиштоље.
У вртићу не можете имати пластичне
ножеве и мачеве и секире
и такве ствари.
Чега се бојимо да би овај младић могао учинити са тим пиштољем?
Мислим, стварно.
Али овде он представља завет
да данас нема грубе игре на игралиштима.
Ја не промовишем насилнике.
Не говорим да би требало
да дозволимо пиштоље и ножеве у школама.
Али када кажемо да
један млади узвиђач у средњој школи,
у чијем се паркираном и закључаном аутомобилу
налази џепни нож
треба да буде суспендован из школе,
мислим да мало претерујемо са нултом толеранцијом.
Још један начин на који се она испољава је у писменим радовима дечака.
У многим данашњим учионицама
није дозвољено писати о било чему насилном.
Није дозвољено писати о било чему
што има везе са видео играма - те теме су забрањене.
Дечак дође кући из школе и каже,
"Мрзим писање."
"Зашто мрзиш писање, сине? Шта фали писању?"
"Морам да ми пишем оно што она каже."
"Океј, а шта она каже да пишеш?"
"Песме. Морам да пишем песме.
И о малим тренуцима у мом животу.
Не желим да пишем то."
"У реду. Шта желиш да пишеш? О чему желиш да пишеш?"
"Хоћу да пишем о играма. О томе како се левелујем.
О том стварно занимљивом свету.
Хоћу да пишем о торнаду који улеће у нашу кућу
и разбија све прозоре
и уништава сав намештај и убија све."
"У реду. Океј."
Реците то учитељицама
и оне ће вас, потпуно озбиљне, питати,
"Да ли би ово дете требало да пошаљемо код психолога?"
А одговор је не, он је само дечак.
Он је само дечак.
Данас на часовима
није у реду да се пише о овим стварима.
Ево првог разлога:
политика нулте толеранције и начини њеног спровођења.
Следећи разлог због ког се култура дечака не слаже са школама:
имамо мање мушкараца учитеља.
Они преко 15 година не знају шта то значи,
јер у последњих десет година
се број учитеља у основним школама
преполовио.
Са четрнаест процената
дошли смо на седам.
То значи да је 93% наставног особља
с којима се наши дечаци у основним школама
сусрећу, женског пола.
На који начин је ово проблем?
Жене су супер. Да, апсолутно.
Али мушки узори за дечаке
који кажу да је у реду бити паметан -
имају очеве, имају свештенике,
имају тренере,
али на крају, шест сати дневно, пет дана у недељи,
они проводе у учионици.
А већина тих учионица нису
места на којима има мушкараца.
Онда они мисле, ово није место за дечаке.
Ово је место за девојчице.
И мени ово баш и не иде,
па боље да идем и
играм игру или се бавим спортом или слично,
јер очигледно је да овде не припадам.
Очигледно је да мушкарци овде не припадају.
То је можда веома директан начин
на који се то догађа.
Али мање директно,
недостатак мушке фигуре у култури -
имате зборнице
где се воде разговори о
Џоију и Џонију који су се потукли на игралишту.
"Шта ћемо да радимо са овим дечацима?"
Одговор на то питање се мења у зависности ко седи за столом.
Има ли мушкараца за тим столом?
Има ли за тим столом мајки које подижу дечаке?
Видећете, разговор се мења у
зависности од тога ко се ту налази.
Трећи разлог због ког су дечаци у раскораку са школом:
обданиште је некадашњи други разред, народе.
Тамо се дешава озбиљно згушњавање градива.
Било би вам боље да са три године знате правилно да напишете своје име,
у супротном ћемо вас третирати као заостале у развоју.
Када стигнете до првог разреда
требало би да знате да читате пасусе текста
који можда имају, а можда немају слику,
у књизи од можда 25-30 страна.
Ако не знате, вероватно ћемо вас ставити
на допунску наставу из читања.
И ако питате учитељице допунске наставе, рећи ће вам
да у тим разредима имају 4-5 дечака на сваку девојчицу,
у нижим разредима.
Ово је проблем због
тога што је порука коју дечаци добијају
следећа "мораш сво време
да радиш оно што ти учитељица каже да радиш".
Учитељицина плата зависи од
такмичења и не запостављања ниједног детета
и изводљивости и тестирања
свега тога.
Она мора да пронађе начин
да сви дечаци и девојчице прођу
градиво.
Сабијено градиво је лоше
за сву активну децу.
И онда се дешава да
она говори, "Молим вас, седите,
будите тихи, радите како вам се каже, поштујте правила,
управљајте временом, усредсредите се,
будите девојчица."
То је оно што она говори.
Индиректно, то је оно што говори.
Ово је веома озбиљан проблем. Одакле потиче?
Потиче од нас.
(смех)
Желимо да наше бебе читају са шест месеци.
Јесте видели огласе?
Желимо да живимо у идеалној земљи
где је свако дете изнад просека.
Али ово није здраво за нашу децу.
Није развојно прикладно
и посебно је лоше по дечаке.
И шта да радимо?
Морамо се наћи на њиховој територији.
Морамо се убацити у културу дечака.
Морамо код дечака у основним школама
променити размишљање о прихватању.
Прецизније, можемо урадити неке веома одређене ствари.
Можемо програмирати боље игре.
Већина едукативних игара које данас постоје
су само подсетници.
Прецењене вежбе и дресура.
Немају дубину, дубоку причу
које имају оне стварно привлачне игре
за које су дечаци заиста заинтересовани.
Дакле потребно је да програмирамо боље игре.
Морамо да разговарамо са учитељицама и родитељима
и члановима школских одбора и политичарима.
Морамо бити сигурни да људи схватају да нам је потребно више мушкараца у учионицама.
Морамо пажљиво да спроводимо политику нулте толеранције.
Има ли она смисла?
Морамо да размислимо како
да растеретимо план и програм ако је могуће,
да покушамо да дечаке вратимо
у неки простор у којем им је угодно.
О свему томе треба да се разговара.
Постоје одлични примери
неких школа -
"Њујорк Тајмс" је недавно писао о једној школи.
Један програмер игара из "Нове школе" (Њујорк)
је основао изврсну школу видео игара.
Али има само неколико ученика.
Дакле није баш репрезентативна.
Морамо да променимо културу и осећања
која политичари и чланови одбора и родитељи
имају у вези са оним што је
данас у школама прихватљиво.
Морамо пронаћи више новца за програмирање игара.
Јер добре игре, стварно добре, коштају,
а "World of Warcraft" има велики буџет.
Већина едукативних игара нема.
Где смо почели:
моје колеге - Мајк Петнер, Шон Вашо и ја -
почели смо испитујући ставове учитељица
и откривањем шта заиста мисле о играма
и шта о томе кажу.
Открили смо да оне,
о деци која у школи причају
о играма, говоре
на прилично понижавајући начин.
Кажу, "О, да. Они увек причају о томе.
Говоре о својим малим акционим играчкама
и тим неким постигнућима или заслугама
или шта год да је то што добијају.
И увек причају о тим стварима."
Као да је у реду да тако говоре.
Размислите како би било
да се ради о вашој култури.
Веома је неугодно бити на оној страни
која такве речи слуша.
Оне су нервозне око свега
што има било какве везе са насиљем,
због политике нулте толеранције.
Убеђене су да родитељи и администрација неће ништа прихватити.
Заиста морамо да се позабавимо ставовима учитељица
и проналажењем начина да их променимо
да би учитељице биле отвореније
и прихватиле културу дечака у учионицама.
Јер, на крају, ако то не урадимо,
дечаци ће напуштати основну школу уз речи,
"Па, мислим да је то место за девојчице;
није за мене. Мени
преостају игре или спорт."
Ако променимо то, ако обратимо пажњу на ове ствари
и поново ангажујемо дечаке у учењу,
они ће завршавати основну школу мислећи, "Ја сам паметан".
Хвала вам.
(аплауз)
Ja imam detaljno znanje o nesvakidašnjim stvarima,
ili tačnije
ja sam visoko-funkcionišući
autistični poznavalac neobičnih stvari.
To je retko stanje.
A još je ređi kada je,
kao u mom slučaju,
propraćen samosvešću
i izvanrednim vladanjem jezikom.
Često kada upoznam nekog
i oni saznaju o mom stanju
dolazi do određene nelagodnosti.
Ja to vidim u njihovim očima.
Oni bi hteli da me pitaju nešto.
I na kraju, vrlo često,
nagon bude jači od njih
i oni počnu da brbljaju:
'Ako vam kažem datum mog rođenja,
da li možete da mi kažete kog dana u nedelji sam rođen?'
(Smeh)
Ili pomenu kubne korene
ili traže da im izrecitujem neki veliki broj ili dugačak tekst.
Nadam se da ćete mi oprostiti
ako ne budem danas izvodio za vas
neku vrstu sveznalačke solo predstave.
Umesto toga,
ja ću govoriti o nečemu
daleko interesantnijem
od datuma i kubnih korena --
o nečem malo dubljem
i mnogo bližem mojoj svesti i mom poslu.
Hteo bih da vam ukratko govorim
o percepciji.
Kada je pisao svoje drame i kratke priče
koje su ga učinile slavnim,
Anton Čehov je imao notes
u kome je beležio
svoja opažanja
sveta oko sebe --
male detalje
koje ostali ljudi, čini se, ne primećuju.
Svaki put kad čitam Čehova
i njegovu jedinstvenu viziju ljudskog života,
ja se prisetim razloga zbog kog sam ja takođe
postao pisac.
U mojim knjigama,
ja istražujem prirodu percepcije
i na koji način različite vrste percepcije
stvaraju različite vrste znanja
i razumevanja.
Evo tri pitanja
koja su proizašla iz mog rada.
Umesto da vam tražim da nađete tačan odgovor,
tražiću od vas da se na trenutak
prepustite svojim intuicijama,
instinktivnim reakcijama
koje vam prolaze kroz mozak i srce
dok ih gledate.
Na primer, ova računica.
Da li imate osećaj gde će na brojnom kontinuumu
najverovatnije biti rešenje?
Ili pogledajte ovu stranu reč i kako zvuči.
Da li imate osećaj za raspon značenja
na koje vam ona ukazuje?
I kad govorimo o stihu u poeziji,
zašto pesnik koristi reč 'hare' (zec)
umesto reči 'rabbit' (zec)?
Tražim od vas da to uradite
zato što verujem da su naše lične percepcije, vidite,
u suštini toga
kako mi dolazimo do saznanja.
Estetski sudovi,
a ne apstraktno rezonovanje,
vode i oblikuju proces
kojim mi saznajemo
sve što znamo.
Ja sam jedan ekstremni primer toga.
Moji svetovi reči i brojeva se
prelivaju jedan u drugi bojom, osećanjem
i karakterom.
Kao što je Huan rekao,
to stanje svesti koje naučnici nazivaju sinestezija,
je jedan neobičan dijalog
među čulima.
Ovo su brojevi od 1 do 12
kako ih ja vidim --
svaki broj sa svojim posebnim oblikom i karakterom.
Broj jedan je eksplozija bele svetlosti.
Šest je mala i veoma tužna crna rupa.
Ovi crteži su ovde crno-beli,
ali u mojoj glavi oni imaju boju.
Tri je zeleno.
Četiri je plavo.
Pet je žuto.
Ja takođe slikam.
I ovo je jedna od mojih slika.
Ovo su pomnožena dva prosta broja.
Trodimenzionalni oblici
i prostor koji oni stvaraju u sredini
stvara novi oblik,
koji je rezultat njihovog zbira.
A šta je sa dužim brojevima?
Nema dužeg broja od Pi,
matematičke konstante.
To je beskrajan broj --
bukvalno se nastavlja zauvek.
Na ovoj slici na kojoj sam naslikao
prvih dvadeset decimala broja Pi,
uzeo sam boje
i osećanja i teksturu
i pomešao sam ih
u neku vrstu odmotavajućeg numeričkog pejzaža.
Međutim, brojevi nisu jedina stvar koju vidim u boji.
Za mene reči takođe
imaju i boju i emociju
i teksturu.
Ovo je prva rečenica
romana 'Lolita'.
Nabokov je takođe imao sinesteziju.
I možete da vidite ovde
kako moja percepcija zvuka 'L'
pomaže da aliteracija
bude očigledna.
Još jedan primer:
malo više matematički.
I pitam se da li će neki od vas primetiti
konstrukciju rečenice
iz 'Velikog Getsbija'.
Postoji čitava parada slogova --
pšenica, jedan;
prerije, dva;
izgubljeni gradovi Šveda, tri --
jedan, dva, tri.
I ovaj efekat je jako prijatan za um,
i pomaže da rečenica
stvara dobar osećaj.
Hajde da se vratimo na pitanja
koja sam vam postavio pre neki momenat.
64 pomnoženo sa 75.
Ako neko od vas igra šah
taj će znati da je 64
kvadratni broj
i zato šahovske table,
osam puta osam,
imaju 64 kvadrata.
I to nam daje formu koju
možemo da zamislimo, možemo da je percipiramo.
A 75?
Dobro, ako 100,
ako mislimo o broju 100 da je kao kvadrat,
75 bi izgledalo ovako.
Dakle ono što mi treba da uradimo sada
je da spojimo ove dve slike
zajedno u našoj glavi --
ovako nekako.
64 postane 6.400.
I u desnom uglu,
ne treba ništa da računate.
Četiri vodoravno, četiri gore i dole --
to je 16.
Tako da sve što je potrebno da uradite za zbir
je 16,
16, 16.
To je mnogo lakše nego
kako su vas učili u školi da radite matematiku, siguran sam.
To je 16, 16, 16, 48,
4.800 --
4.800,
toliki je zbir.
Lako je kad znaš kako.
(Smeh)
Drugo pitanje je bila reč na Islandskom.
Pretpostavljam da nema mnogo ljudi ovde
koji govore Islandski.
Dozvolite mi da suzim vaš izbor na dve mogućnosti.
Hungginn:
da li je to srećna reč,
ili tužna reč?
Šta kažete?
Dobro.
Neki ljudi kažu da je srećna.
Više ljudi, većina ljudi
kaže da je tužna.
I ona zapravo znači 'tužan'.
(Smeh)
Zašto, statistički,
većina ljudi
kaže da je reč tužna u ovom slučaju,
teška u drugim slučajevima?
Prema mojoj teoriji, jezik evolvira na taj način
da se zvuci podudaraju,
slažu se sa subjektivnim,
sa ličnim
intuitivnim iskustvom
slušaoca.
Hajde da pogledamo treće pitanje.
Ovo je stih iz pesme Džona Kitsa.
Reči, kao i brojevi,
izražavaju bazične odnose
među objektima
događajima i silama
koje sačinjavaju naš svet.
Racionalno je očekivati da ćemo mi, živeći u ovom svetu,
u toku svojih života
intuitivno shvatiti te odnose.
I pesnici se, kao i ostali umetnici
igraju sa tim intuitivnim razumevanjem.
U slučaju 'hare',
to je jedan dvosmislen zvuk na engleskom jeziku.
Može da znači 'zec' ali takodje i vlati koje izrastaju iz glave.
Ako malo razmislimo o tome --
dozvolite da stavim sliku --
vlakna predstavljaju ranjivost.
Ona reaguju na najmanji pokret
ili emociju.
I tako na kraju dobijete atmosferu
ranjivosti i tenzije.
Sam zec, životinja --
ne mačka, ne pas, već zec --
zašto zec?
Ako zamislite sliku,
ne reč, već sliku.
Preduge uši,
prevelika stopala,
pomaže nam da zamislimo, da intuitivno osetimo,
šta je to hramati
i drhtati.
Nadam se da sam u ovih nekoliko minuta
uspeo da vam predočim
mali deo načina na koji ja vidim stvari,
i da vam pokažem
da reči mogu da imaju boju i osećanja,
a brojevi oblike i ličnost.
Svet je bogatiji,
veći
nego što to često deluje da jeste.
Nadam se da sam izazvao želju u vama
da naučite da vidite svet novim očima.
Hvala.
(Aplauz)
Drveće predstavlja statičnost.
Drveće je ukorenjeno u zemlji na jednom mestu
tokom mnogih ljudskih generacija.
Ali ako prebacimo svoju perspektivu
sa debla na grančice,
drveća postanu vrlo dinamični entiteti,
koji se miču i rastu.
I odlučila sam da istražim taj pokret
pretvarajući drveća u umetnike.
Jednostavno sam svezala kraj slikarskog kista za grančicu.
Čekala sam da se vetar pojavi i držala sam platno.
I to je proizvelo umetnost.
Delo koje vidite sa vaše leve strane
je naslikao zapadnjački crveni kedar,
a ovaj sa vaše desne daglasova jela.
Ono što sam naučila je kako različite vrste
imaju različite potpise, poput Pikasa nasuprot Moneu.
Ali, isto tako sam bila zainteresovana za kretanje drveća
te način na koji bi mi umetnost dozvolila da to zabeležim i predstavim brojem.
Kako bih izmerila udaljenost koju je ova jedinka vinskog javorovog drveta --
koje je izradilo ovu sliku -- prešla u jednoj godini,
jednostavno sam izmerila i sabrala
svaku od ovih linija.
Pomnožila sam ih sa brojem grančica na grani,
a onda sa brojem grana po drvetu
i zatim podelila to sa brojem minuta u godini.
I tako sam mogla izračunati
koliko se jedno drvo pomaklo tokom jedne godine.
Mogli biste pogađati.
Odgovor je, zapravo, 300,207 kilometara,
ili sedam puta oko zemljine kugle.
I jednostavno menjajući našu perspektivu sa jednog debla
na mnoge dinamične grančice,
možemo videti kako drveće nije samo statično,
već krajnje dinamično biće.
I počela sam da razmišljam o načinima na koje
bismo mogli uzeti u obzir tu lekciju o drveću,
uzeti u obzir druge entitete koji su, jednako tako, statični i zaglavljeni,
a koji vape za promenom i dinamičnošću.
Jedan od tih entiteta su naši zatvori.
Zatvori su, naravno, mesta gde se nalaze ljudi koji krše naše zakone
zatočeni, zatvoreni iza rešetaka.
I naš zatvorski sistem je u nevolji.
Sjedinjene Države imaju preko 2,3 miliona
zatvorenih muškaraca i žena.
Taj broj raste.
Od sto zatvorenih ljudi koji su pušteni na slobodu,
60 će se vratiti u zatvor.
Sredstva za obrazovanje, za trening
i za rehabilitaciju se smanjuju.
Taj očajnički krug zatvaranja se nastavlja.
Odlučila sam da se zapitam može li lekcija
koju sam naučila od drveća kao umetnica
biti primenjena na statičnu instituciju
poput naših zatvora.
I mislim da je odgovor da.
2007. godine,
započela sam partnerstvo
ss državnim Popravnim odsekom države Vašington,
i radeći sa četiri zatvora, počeli smo da unosimo nauku i naučnike,
održivost i projekte očuvanja
u četiri državna zatvora.
Držimo naučna predavanja.
I ljudi se odlučuju za dolazak na naša naučna predavanja
umesto gledanja televizije ili dizanja tegova.
To je, ja mislim, pokret.
Ušli smo u partnerstvo sa nevladinom organizacijom sa očuvanje "Nečr Koservansi"
za zatvorenike u popravnom centru "Staford Krik"
kako bismo im omogućili da uzgajaju ugrožene prerijske biljke
zarad obnavljanja ostatka prerijskih područja u državi Wašington.
To je, ja mislim, pokret.
Radili smo sa vašingtonskim državnim Odsekom za ribe i divlje životinje
kako bismo uzgajali ugrožene žabe, oregonsku tačkastu žabu,
da bismo je kasnije pustili u zaštićena močvarna područja.
To je, ja mislim, pokret.
I nedavno smo počeli da radimo sa
tim ljudima koji su odvojeni
u onome što nazivamo "Supermaks" postrojenjima.
Oni su počinili nasilne prekršaje
tako što su bili nasilni prema stražarima
i prema ostalim zatvorenicima.
Ostaju u golim ćelijama poput ove
23 sata dnevno.
Kada imaju sastanke sa svojim odborima za reviziju ili sa stručnjacima za mentalno zdravlje,
stavljeni su u nepokretne kabine poput ove.
Jedan sat dnevno
provedu na ovim groznim i bledim terenima za vežbanje.
I, iako ne možemo doneti drveće i prerijske biljke
i žabe u ovaj okoliš,
mi donosimo slike prirode
na ove terene za vežbanje,
stavljajući ih na zidove, kako bi bar mogli imati kontakt
sa vizualnim slikama prirode.
Ovo je gospodin Lopez, koji je proveo 18 meseci u samici.
I daje nam njegovo viđwenje o vrsti slika
za koje veruje da će njega i njegove kolege zatvorenike učiniti
spokojnijima, mirnijima,
manje sklonima nasilju.
I ono što vidimo, mislim,
su mali, zajednički pokreti promene koji
možda mogu pokrenuti
entitet poput našeg zatvorskog sistema
u smeru nade.
Znamo da je drveće statično
kada posmatramo njegova debla.
Ali ako drveće može stvoriti umetnost,
ako mogu okružiti zemljinu kuglu sedam puta u jednoj godini,
ako zatvorenici mogu uzgajati biljke i žabe,
onda možda postoje i drugi statični entiteti
koje zadržavamo u sebi,
poput žalosti, poput zavisnosti,
poput rasizma,
koji se isto mogu promeniti.
Hvala vam puno.
(Aplauz)
Ja sam pripovedač.
To je ono čime se bavim u životu - pričam priče,
pišem romane.
I danas bih volela da vam ispričam nekoliko priča
o umetnosti pripovedanja
i nekim natprirodnim bićima
zvanim đini.
Ali pre nego počnem sa tim, dozvolite mi da podelim sa vama
deliće moje lične priče.
Uradiću to naravno uz pomoć reči,
ali i uz pomoć kruga.
I tokom mog govora,
naići ćete na nekoliko krugova.
Rođena sam u Strazburu, Francuska
u turskoj porodici.
Nedugo potom, moji roditelji su se razdvojili,
i otišla sam za Tursku sa svojom mamom.
Od tog momenta na dalje, odgajana sam
kao jedino dete samohrane majke.
U ranim '70-im, u Ankari,
to je bilo pomalo neobično.
Naše susedstvo je bilo puno velikih porodica,
gde su očevi bili glava porodice.
Tako da sam odrastala gledajući svoju razvedenu majku
u patrijarhalnom okruženju.
Ustvari, odrastala sam posmatrajući
dve različite vrste ženskosti.
Sa jedne strane tu je bila moja majka,
dobro obrazovana, sekularna, moderna, zapadnjačka, turska žena.
Sa druge strane je bila moja baka,
koja se takođe brinula o meni
i bila više duhovna, manje obrazovana
i definitivno manje racionalna.
Ovo je bila žena koja je čitala budućnost iz šolje
i topila olovo u misteriozne oblike
da otkloni urok.
Mnogi ljudi su posećivali moju baku,
ljudi sa ozbiljnim problemom akni na licima
ili bradavica na rukama.
Svaki put, moja baka bi mrmljala neke reči na arapskom,
uzela crvenu jabuku i zabola
onoliko ružinih trnova
koliko bradavica je htela da ukloni.
I onda bi jedan po jedan
trn okružila tamnim mastilom.
Posle nedelju dana, pacijent bi se vratio
na kontrolni pregled.
E sad, svesna sam da ne bi trebalo da govorim ovakve stvari
pred publikom stručnjaka i naučnika,
ali istina je da, od svih ljudi
koji su posetili moju baku zbog problema sa kožom,
nisam videla ni jednu osobu da se vraća
nesrećna ili neizlečena.
Upitala sam je kako to radi. Uz pomoć molitve?
Odgovorila je, "Da, molitva pomaže.
Ali takođe se pripazi moći krugova."
Od nje sam naučila, pored mnogih drugih stvari,
vrlo dragocenu lekciju.
A to je da ako želite da uništite nešto u ovom životu,
bilo akne, mane,
ili ljudsku dušu,
sve što treba da uradite jeste da to okružite debelim zidovima.
Osušiće se iznutra.
Danas svi živimo u nekoj vrsti socijalnog i kultrunog kruga.
Svi živimo.
Rođeni smo u određenoj porodici, naciji, klasi.
Ali ako uopšte nismo povezani
sa svetovima izvan onoga koji shvatamo zdravo za gotovo,
i nama preti opasnost
da se osušimo unutra.
Naša mašta može da se skupi.
Naša srca mogu se smanjiti.
I naša humanost može uvenuti
ako ostanemo suviše dugo
unutar svojih kulturoloških čaura.
Naši prijatelji, susedi, kolege, porodica -
ako svi ljudi u našem unutrašnjem krugu liče na nas,
to znači da smo okruženi
sa našim odrazom u ogledalu.
Još jedna stvar koju žene poput moje bake čine u Turskoj
je da pokriju ogledala sa kadifom
ili ih kače na zid tako da je poleđina okrenuta napolje.
To je stara istočnjačka tradicija
zasnovana na znanju da nije zrdavo
za ljudsko biće da provodi suviše vremena
gledajući u svoj odraz.
Ironično, zajednice istomišljenika
predstavljaju jednu od najvećih opasnosti
današnjeg globalizovanog sveta.
I to se događa svuda,
među liberalima i konzervativcima,
agnosticima i vernicima, bogatima i siromašnima,
na istoku kao i na zapadu.
Imamo tendenciju da stvaramo skupine
zasnovane na sličnosti,
i onda stvaramo stereotipe
o drugim skupinama ljudi.
Prema mom mišljenju, jedan način prevazilaženja
ovih kulturnih getoa
je preko umetnosti pripovedanja.
Priče ne mogu rušiti granice,
ali mogu da stvaraju rupe u našim mentalnim zidovima.
I kroz te rupe, možemo uvideti nešto drugo,
što nam se čak može svideti.
Počela sam da pišem fikciju oko osme godine.
Moja majka je došla jednog dana sa tirkiznom beležnicom
i upitala me da li bih bila zainteresovana da vodim svoj lični dnevnik.
Kada pogledam u nazad, mislim da je bila pomalo zabrinuta
za moj zdrav razum.
Stalno sam pričala priče po kući, što je bilo dobro,
jedino što sam ih pričala svojim zamišljenim prijateljima,
što nije bilo toliko dobro.
Bila sam introvertno dete,
toliko da sam razvgovarala sa bojicama
i izvinjavala se objektima
kada bih naletela na njih.
Tako da je moja majka mislila da će mi koristiti
da zapisujem svoja svakodnevna iskustva
i osećanja.
Ona nije znala da sam svoj život smatrala užasno dosadnim,
i poslednja stvar koju sam htela da radim
jeste da pišem o sebi.
Umesto toga, počela sam da pišem o drugim ljudima
i stvarima koje se nikada zaista nisu dogodile.
I tako počinje moja životna strast
za pisanjem fikcije.
Dakle, od samog početka, fantastika je za mene
bila više transcendentalno putovanje
u tuđe živote i mogućnosti,
nego autobiografska manifestacija.
Molim vas ostanite sa mnom.
Nacrtaću krug i vratiću se na ovu tačku.
Desila se još jedna stvar u isto vreme.
Moja majka je postala diplomata.
Dakle, od te malog, sujevernog,
srednjeklasnog susedstva moje bake,
prebačena sam u tu
modernu, međunarodnu školu,
gde sam bila jedina turkinja.
Ovde sam imala svoj prvi susret
sa onim što zovem "predstavnik stranaca."
U našem razredu bilo je dece svih nacionalnosti.
Ipak, ova različitost nije nužno vodila
u kosmopolitsku, izjednačujuću
odeljensku demokratiju.
Umesto toga, stvorila je atmosferu
u kojoj svako dete nije viđeno
kao samostalna individua,
već kao predstavnik nečeg većeg.
Bili smo nešto kao malene Ujedinjene Nacije, što je bilo zabavno,
sem u onim slučajevima kada bi se nešto negativno
u vezi sa nacijom
ili religijom dogodilo.
Detetu koje je predstavljalo naciju, bi se rugali,
ismejavali ga i beskrajno maltretirali.
A ja to znam, jer tokom mog boravka u toj školi,
vojska je preuzela vlast u mojoj zemlji,
atentator moje nacionalnosti je skoro ubio Papu
a Turska je dobila 0 poena na takmičenju za pesmu Evrovizije.
(smeh)
Često sam bežala iz škole tih dana i sanjala o tome
da postanem mornar.
Tu sam takođe osetila ukus
kulturoloških stereotipa.
Druga deca su me pitala za film
"Ponoćni ekspres," koji nisam gledala.
Zanimalo ih je koliko cigareta popušim za dan,
jer su mislili da su svi Turci teški pušači.
I pitali su se sa koliko godina
ću početi da pokrivam svoju kosu.
Shvatila sam da su to
tri glavna stereotipa o mojoj zemlji,
politika, cigarete
i feredža.
Posle Španije otišle smo u Jordan, Nemačku
i ponovo u Ankaru.
Gde god sam otišla, osećala sam
da je moja mašta jedini kofer
koji sam mogla da ponesem sa sobom.
Priče su mi davale osećaj stabilnosti,
stalnosti i sklada,
tri velika S, koja su mi inače nedostajala.
Sredinom svojih dvadesetih, odselila sam se u Istanbul,
grad koji obožavam.
Živela sam u vrlo živom, raznolikom susedstvu
gde sam napisala nekoliko svojih romana.
Bila sam tu za vreme zemljotresa
1999.
Kada sam istrčala iz zgrade u tri ujutru,
videla sam nešto što me zaustavilo na mom putu.
Bila je tu lokalni prodavac -
jedan prgav stari čovek koji nije prodavao alkohol
i nije razgovarao sa marginalcima.
Sedeo je pored transvestita
sa dugom crnom perikom
i razmazanom maskarom na obrazima.
Posmatrala sam kako čovek otvara paklu cigareta
drhatvim rukama
i kako joj nudi jednu.
I to je slika noći zemljotresa
u mojoj glavi danas -
konzervativni prodavac i uplakani transvestit
puše zajedno na trotoaru.
U suretu sa smrću i razaranjem
svakodnevne razlike su nestale
i svi smo postali jedno
makar samo na par sati.
Ali ja sam oduvek smatrala da priče takođe imaju sličan efekat na nas.
Ne kažem da fikcija ima jačinu zemljotresa.
Ali kada čitamo dobar roman,
ostavljamo za sobom naše male, udobne stanove
izlazimo u noć sami
i upoznajemo ljude koje nikada ranije nismo sreli
i protiv kojih smo možda imali nešto protiv.
Nedugo zatim, otišla sam
na ženski koledž u Boston, pa potom u Mičigen.
Iskusila sam ovo, ne toliko kao geografsku,
koliko kao lingvističku promenu.
Počela sam da pišem fikciju na engleskom.
Nisam imigrant, izbeglica ili prognanik.
Pitali su me zašto to radim.
Ali menjanje jezika
daje mi priliku da se ponovo stvaram.
Volim da pišem na turskom
koji smatram vrlo poetičnim i emotivnim.
I volim da pišem na engleskom, koji je za mene
vrlo matematički i uman.
Tako da se osećam povezanom sa svakim jezikom na drugačiji način.
Za mene, kao za milione drugih ljudi
širom sveta danas,
engleski jezik je stečen.
Kada se kasno upoznate sa jezikom,
dešava se da živite
sa konstantnom
i upornom frustracijom.
Kao takvi, uvek želimo da kažemo više, znate,
ispričamo bolje viceve, kažemo bolje stvari.
Ali završimo govoreći manje
jer postoji praznina između uma i jezika.
I ta praznina je veoma zastrašujuća.
Ali ako uspemo da je se ne plašimo,
onda je to i stimulativno.
I to je nešto što sam otkrila u Bostonu -
frustracija je bila vrlo stimulativna.
U tom periodu, moja baka,
koja je pratila moj životni put
sa rastućom anksioznošću,
počela je u svoje dnevne molitve da uključuje
želju da se ja pod hitno udam
kako bi se jednom zauvek skrasila.
I pošto je Bog voli, ja se jesam udala.
(smeh)
Ali umesto da se skrasim,
otišla sam u Arizonu.
I pošto je moj muž u Istanbulu,
počela sam da putujem na relaciji Arizona - Istanbul.
Dva mesta na Zemlji
koja ne mogu više da se razlikuju.
Pretpostavljam da je jedan deo mene uvek bio nomadski,
fizički i duhovno.
Priče mi prave društvo,
drže moje delove i uspomene zajedno,
poput nekog egzistencijalnog lepka.
Ipak, koliko god volela priče,
nedavno sam počela da razmišljam
kako one gube svoju magičnost
ako i kada je priča viđena kao nešto više od same priče.
I ovo je tema o kojoj bih volela
da zajedno razmislimo.
Kada je moj prvi roman na engleskom objavljen u Americi,
čula sam zanimljivu opasku jednog književnog kritičara.
"Dopala mi se tvoja knjiga", rekao je, "ali voleo bih da si je napisala drugačije."
(smeh)
Pitala sam ga šta misli pod tim.
Rekao je, "Pa, pogledaj je. Postoji toliko
likova koji su Španci, Amerikanci, Hispanosi,
ali samo jedan turski lik i to muški."
E sad, radnja je smeštena na univerzitetskom kampusu u Bostonu.
Dakle, za mene, bilo je normalno
da bude više internacionalnih, nego
turskih likova.
Ali razumela sam šta je moj kritičar tražio.
Takođe sam razumela da ću
nastaviti da ga razočaravam.
Hteo je da vidi manifestaciju mog identiteta.
Tražio je tursku ženu u knjizi,
jer sam igrom slučaja ja to bila.
Često govorimo kako priče menjaju svet.
Ali trebalo bi da vidimo kako svet politike identiteta
utiče na način na koji
se priče šire,
čitaju i ocenjuju.
Mnogi autori osećaju ovaj pritisak,
ali autori koji nisu sa zapada to mnogo više osećaju.
Ako ste žena pisac iz muslimanskog sveta, poput mene,
onda se očekuje da pišete
priče o muslimanskim ženama
i po mogućstvu, nesrećne priče
o nesrećnim muslimanskim ženama.
Očekuje se da pišete
informativne, dirljive i karakteristične priče,
a da eksperimentalne i avangarnde priče ostavite
svojim zapadnjačkim kolegama.
Ono što sam doživela u onoj školi u Madridu kao dete
dešava se u književnom svetu danas.
Pisci nisu viđeni
kao kreativne individue,
već kao predstavnici
svojih određenih kultura.
Nekoliko autora iz Kine, Turske,
Nigerije.
Misli se da svi imamo nešto vrlo drugačije,
ako ne posebno.
Pisac i putnik, Džejms Boldvin,
dao je jedan intrevju 1984.
u kojem je konstantno bio pitan za svoj homoseksualizam.
Kada je novinar pokušao da ga svrsta u
kategoriju gej pisca,
Boldvin je stao i rekao,
"Ali zar ne vidite? Ne postoji ništa u meni
što ne postoji kod svakog drugog,
i ništa u drugima
što ne postoji u meni."
Kada politika identiteta pokušava da nas kategoriše,
naša sloboda mašte je u opasnosti.
Postoji nejasna kategorija nazvana
multikulturalna književnost
u kojoj su spojeni svi autori izvan
zapadnjačkog sveta.
Nikada neću zaboraviti svoje prvo multikulturalno čitanje
na harvardskom trgu, pre nekih 10 godina.
Bil je nas troje pisaca, jedan sa Filipina,
iz Turske i Indonezije -
poput nekog vica, znate.
(smeh)
A razlog zbog kojeg smo bili zajedno
nije naš umetnički stil
ili književni ukus.
Već naši pasoši.
Od multikulturalnih pisaca se očekuje da pričaju prave priče,
ne toliko izmišljene.
Funkcija se odnosi na fikciju.
Na taj način, ne samo sami pisci,
nego i njihovi izmišljeni likovi
postaju predstavnici nečeg većeg.
Ali moram brzo da dodam
da ova tendencija da se priča
vidi kao nešto više,
ne dolazi isključivo sa zapada.
Dolazi sa svih strana.
I lično sam to doživela
prilikom suđenja 2005.
zbog reči koje su moji izmišljeni likovi u romanu izgovarali.
Namerila sam da napišem
konstruktivan, višeslojan roman
o armenskoj i turskoj porodici,
viđen kroz žensku perspektivu.
Moja mala priča je postala veliki problem
kada sam krivično gonjena.
Neki ljudi su me kritikovali, drugi hvalili
jer sam pisala o tursko - armenskom konfliktu.
Ali postojala su vremena kada sam htela da podsetim obe strane
da je ovo fikcija.
Bila je to samo priča.
I kada kažem, "samo priča",
ne pokušavam da umanjim svoj rad.
Želim da volim i slavim fikciju
zbog onog što jeste,
a ne kao sredstvo za postizanje cilja.
Pisci imaju pravo na sopstveni politički stav,
i postoje odlični politički romani,
ali jezik fikcije
nije jezik dnevne politike.
Čehov je rekao,
"Rešenje problema
i ispravan način postavljanja pitanja
su dve potpuno različite stvari.
A samo ovo drugo je umetnikova odgovornost."
Politika identiteta nas razdvaja. Fikcija spaja.
Jedno od njih je zainteresovano za brisanje generalizacija.
Drugo za nijanse.
Jedno crta granice.
Drugo ne prepoznaje barijere.
Politika identiteta je sagrađena od čvrstih cigli.
Fikcija je tekuća voda.
Za vreme otomansko carstva postojali su putujući pripovedači zvani "meddah".
Odlazili bi u kafeterije,
gde bi pričali priče ispred publike,
često improvizujući.
Sa svakom novom osobom u priči,
pripovedač bi promenio svoj glas,
dočaravajući taj lik.
Svako je mogao da dođe i da sluša, znate -
obični ljudi, čak i sultan, muslimani i nemuslimani.
Priče prelaze sve granice.
Poput "Priče Nasredin Hodže",
koje su bile vrlo popularne na Srednjem Istoku,
Severnoj Africi, Balkanu i Aziji.
Danas, priče nastavljaju
da prevazilaze granice.
Kada palestinski i izraelski političari govore,
obično se slušaju jedni druge.
Ali palestinski čitalac
i dalje čita roman jevrejskog autora,
i obrnuto, povezujući se i saosećajući
sa pripovedačem.
Književnost mora da nas odvede dalje.
Ako ne može to da učini,
onda nije dobra književnost.
Knjige su spasile introvertno,
stidljivo dete koje sam bila - koje sam nekada bila.
Ali sam takođe svesna opasnosti
njihove fetišizacije.
Kada je pesnik i mističar, Rumi,
upoznao svog duhovnog saputnika, Šamza iz Tabriza,
jedna od prvih stvari koje je ovaj drugi učinio -
bila je da baci Rumijeve knjige u vodu
i gleda kako se slova rastvaraju.
Sufisti kažu, "Znanje koje vas ne vodi izvan sebe
je mnogo gore nego neznanje."
Problem sa savremenim kulturološkim getoima,
nije nedostatak znanja.
Znamo mnogo jedni o drugima, ili bar mislimo.
Ali ako nas znanje ne odvede izvan nas,
čini da postanemo elitisti,
udaljeni i nepovezani.
Postoji metafora koju volim:
živeti poput kompasa.
Kao što znate, jedna kazaljka kompasa se ne pomera, učvršćena je.
U međuvremenu, druga kazaljka
pravi širok krug, stalno se pomerajući.
I moja mašta je takva.
Jedan deo je ukorenjen u Istanbulu,
sa jakim turskim korenima.
Ali drugi deo putuje svetom,
povezujući se sa različitim kulturama.
U tom smislu, volim da mislim da je moja fikcija
i lokalna i univerzalna,
odavde i od svuda.
Oni od vas koji su posetili Istanbul,
verovatno su videli Topkapi Zamak,
koji je bio rezidencija otomanskim sultanima
više od 400 godina.
U zamku, izvan dela
sa omiljenim konkubinama,
je Mesto Okupljanja Djina.
Nalazi se između zgrada.
Interesuje me ovaj koncept.
Obično ne verujemo tim delovima
koje se nalaze između.
Vidimo ih kao oblast
nadnaravnih čudovišta poput djina.
koji su napravljeni od vatre bez dima,
i simbol su nedokučivosti.
Ali ono što želim da kažem
je da je taj nejasan prostor
ono što pisci i umetnici najviše trebaju.
Kada pišem fikciju,
čeznem za nedostižnošću i promenljivošću.
Volim činjenicu da neću znati šta će se desiti 10 strana kasnije.
Volim kada me moji likovi iznenade.
Možda ću pisati o
muslimanskim ženama u nekom romanu.
I možda će to biti vrlo srećna priča.
I u mojoj sledećoj knjizi, možda ću pisati
o zgodnom, gej profesoru u Norveškoj.
Sve dok dolazi iz naših srca,
možemo da pišemo o svemu i svačemu.
Odri Lord jednom reče,
"Beli očevi su nas učili da kažemo,
"Mislim, dakle postojim."
Predložila je, "Osećam, dakle slobodna sam."
Mislim da je to divna promena paradigme.
Ipak, zašto je
prva stvar koju danas učimo studente
na kursevima kreativnog pisanja
da pišu ono što znaju?
Možda to uopšte nije ispravan način da se započne.
Maštovita književnost nije nužno povezana
sa pisanjem o tome šta jesmo ili šta znamo
ili šta predstavlja naš identitet.
Trebalo bi da učimo mlade ljude i sebe
da proširimo svoja srca
i da pišemo ono što osećamo.
Trebalo bi da izađemo iz našeg kutlurološkog geta
i da posetimo ostala.
Na kraju, priče se kreću poput dervišovog plesa,
praveći krugove izvan krugova.
One povezuju čitavo čovečanstvo,
bez obzira na politiku identiteta.
I to je odlična vest.
I htela bih da završim sa starom Sufi pesmom.
"Hajde, budimo prijatelji bar jednom;
hajde da olakšamo život;
hajde da volimo i budemo voljeni;
zemlja nikome neće biti ostavljena."
Hvala vam.
(aplauz)
Vreme je da počnemo
da dizajniramo za naše uši.
Arhitekte i dizajneri nastoje 
da se koncentrišu
isključivo na oči.
Koriste ih za dizajniranje 
i dizajniraju za njih
i na kraju završavamo 
u restoranima koji izgledaju
ovako - (glasan zvuk gužve) - 
i zvuče ovako,
i vičemo na udaljenosti od 30cm,
pokušavajući da nas
čuje naš prijatelj za večerom.
Ili sednemo u avione - (objava stjuardese) - 
koji koštaju 200 miliona funti,
gde neko priča kroz zastareli telefon
sa jeftinim stereo sistemom,
terajući nas da iskočimo iz kože.
Dizajniramo okruženja koja nas izluđuju. 
(Smeh)
I ne trpi samo kvalitet naših života.
Trpi i naše zdravlje,
naše društveno ponašanje 
i produktivnost.
Kako ovo funkcioniše? 
Pa, na dva načina.
Prvo, ambijent. Imam poseban TEDTalk 
na ovu temu.
Zvuk ima psihološki, fiziološki,
kognitivni i bihejvioralni uticaj 
na nas sve vreme.
Zvuk koji nas okružuje 
utiče na nas
iako mi toga nismo svesni.
Postoji i drugi način.
To je interferencija. 
Komunikacija podrazumeva slanje
i primanje. Imam ceo TEDTalk
o važnosti svesnog slušanja,
ali mogu da šaljem koliko hoću
i vi možete biti brilijantni slušaoci.
Ako prostor u kome šaljem 
nije efektivan,
komunikacija ne može da se odigra.
Prostori uključuju buku i akustiku.
Prostorija poput ove ima akustiku
i to veoma dobru.
Kod mnogih prostorija 
nije tako dobra.
Daću vam nekoliko primera
iz dve oblasti
za koje mislim da svima znače:
zdravlje i obrazovanje.
(Zvuci bolnice) Kada sam bio u poseti
svog neizlečivo bolesnog oca
u bolnici, zapitao sam se
kako bilo ko može da ozdravi 
na mestu koje zvuči ovako?
Buka u bolnici postaje 
sve gora i gora.
Nivoi buke u bolnicama 
su se udvostručili
u poslednjih nekoliko godina.
To utiče ne samo na pacijente,
već i na ljude koji tamo rade.
Mislim da bismo voleli da broj grešaka 
u doziranju bude nula, zar ne?
A ipak, kako nivoi zvuka rastu, 
tako rastu
i greške u doziranju 
koje pravi osoblje u bolnicama.
Najviše od svega 
ovo utiče na pacijente,
a to bismo mogli biti vi ili ja.
San je absolutno ključan 
za oporavak.
To je vreme kada se regenerišemo, 
kada se obnavljamo,
a sa ovakvim pretećim zvukom
vaše telo, iako možete da spavate, 
vaše telo
vam govori: "Ja sam pod pretnjom. 
Ovo je opasno."
Kvalitet sna je narušen, 
kao i naš oporavak.
Postoje velike prednosti
u dizajniranju za uši u zdravstvu.
Ovo je oblast kojoj hoću 
da se posvetim ove godine.
Obrazovanje.
Kada vidim učionicu 
koja izgleda ovako,
možete li da zamislite 
kako ovo zvuči?
Moram da postavim sebi pitanje:
("Da li arhitekte imaju uši?") 
(Smeh)
Ovo po malo nije fer. 
Neki od mojih najboljih prijatelja
su arhitekte. (Smeh) 
I definitvno imaju uši.
Ali mislim da ih ponekad 
ne koriste
kada dizajniraju zgrade. 
Evo primera.
Ovo je poznata škola 
od 32 miliona funti
koja je skoro sagrađena u Britaniji 
i koju je dizajnirao
jedan od najboljih britanskih arhitekti.
Nažalost, dizajnirana je 
kao korporativna zgrada,
sa ogromnim centralnim atrijumom
i učionicama u nastavku 
koje nemaju zadnje zidove.
Deca nisu mogla 
da čuju svoje nastavnike.
Morali su da potroše 
600 000 funti
na ugrađivanje zidova. 
Hajde da zaustavimo ovo ludilo
otvorenih učionica odmah, 
molim vas.
Ne trpe samo ove moderne zgrade.
Staromodne učionice takođe trpe.
Istraživanje na Floridi 
pre samo nekoliko godina pokazalo je
da, ako sedite na mestu 
gde je napravlljena ova fotografija
u učionici, četvrti red, 
razumevanje govora
je samo 50 procenata.
Deca gube jednu od dve reči.
Ovo ne znači da oni dobijaju 
samo polovinu obrazovanja,
već znači da moraju da ulože 
mnogo truda
da povežu tačke 
i razumeju šta se dešava.
Na ovo veliki uticaj ima 
trajanje odjeka,
način na koji prostorija odjekuje.
U učionici sa vremenom odjeka 
od 1,2 sekunde,
što je vrlo uobičajeno, 
ovako zvuči.
(Nerazgovetan glas koji odjekuje)
Nije dobro, zar ne?
Ako se 1,2 sekunde smanje 
na 0,4 sekunde
ugrađivanjem akustičkih tretmana, 
materijala koji upijaju zvuk
i tako dalje, evo šta se dobije.
Glas: U jeziku, beskonačno mnogo reči 
može biti napisano
sa malim brojem slova. 
U aritmetici,
beskonačno mnogo brojeva 
može da se sastavi
od samo nekoliko cifara 
uz pomoć jednostavne nule.
Džulijan Trežur: Kakva razlika.
Takvo obrazovanje ćete primiti
i hvala britanskom akustičaru 
Adrijanu Džejmsu
za te simulacije. 
Signal je bio isti,
zvuk u pozadini je bio isti.
Sve što je promenjeno 
je akustika učionice
u ta dva primera.
Ako obrazovanje može da se poredi
sa zalivanjem bašte,
što je dobra metafora, 
na žalost, većina vode
ispari pre nego što 
stigne do cveća,
posebno u nekim grupama,
na primer, kod onih 
sa oštećenim sluhom.
To nije slučaj samo sa gluvom decom. 
To može biti bilo koje dete
koje je prehlađeno, ima zapaljenje 
srednjeg uha, infekciju uha,
čak i polensku alergiju. 
Jedno od osmoro dece
spada u tu grupu, svakog dana.
Tu su i deca kojima je 
engleski drugi jezik
ili im je drugi jezik
onaj koji slušaju u školi.
U Ujedinjenom Kraljevstvu tu spada 
više od 10 procenata školske populacije.
Konačno, posle divnog TEDTalk-a
koji je Suzan Kejn održala u februaru,
znamo da je introvertnim osobama 
veoma teško da se povežu
kada se bave grupnim radom 
u bučnom okruženju.
Saberite sve ove grupe. 
To je mnogo dece
koja ne dobijaju obrazovanje 
na pravi način.
Nisu samo deca pod ovim uticajem.
(Bučan razgovor) 
Ova studija u Nemačkoj pokazala je
da je prosečan nivo buke u učionicama 
65 decibela.
Moram baš da povisim glas 
da bih pričao preko 65 decibela,
a nastavnici ne podižu 
samo svoj glas.
Ova tabela pokazuje 
puls nastavnika
u odnosu na nivo buke.
Kako se buka povećava, 
povećava se i puls.
To nije dobro za vas.
U stvari, 65 decibela je nivo koji je, 
prema ovom velikom istraživanju
i prema svim dokazima 
o zvuku i zdravlju, uzet kao
prag opasnosti 
od infarkta srčanog mišića.
Za vas i mene, 
to je srčani udar.
Možda nije preterano da se kaže
da se mnogim nastavnicima 
znatno skraćuje životni vek
zbog predavanja u ovakvom okruženju 
dan za danom.
Koja je cena da se u učionici
vreme odjeka smanji 
na 0,4 sekunde?
Dve i po hiljade funti.
Skoro sprovedeno istraživanje u Eseksu,
u Ujedinjenom Kraljevstvu
je slučajno pokazalo 
da kada se ovo uradi,
ne samo da prostorija odgovara
deci sa oštećenim sluhom, 
već postaje prostorija
gde se poboljšava ponašanje 
i značajno poboljšavaju rezultati.
Ovo pokazuje da slanje deteta 
van grada u školu
koja ima takvu prostoriju, 
ako je kod vas nema,
košta 90 000 funti godišnje.
Mislim da je ekonomija ovde jasna.
Drago mi je 
da se vodi debata o ovome.
Skoro sam vodio 
veliku konferenciju u Londonu,
pre nekoliko nedelja, 
zvanu "Zvučno obrazovanje",
koja je okupila 
najpoznatije akustičare,
pripadnike vlade, 
nastavnike i tako dalje.
Konačno počinjemo da raspravljamo 
o ovom pitanju i prednostima
koje su dostupne
u dizajniranju za uši u obrazovanju -
neverovatne su.
Rezultat te konferencije 
je i besplatna aplikacija
dizajnirana da pomogne 
deci u učenju
ako treba da rade kod kuće,
na primer,
u bučnoj kuhinji.
To je došlo besplatno 
sa te konferencije.
Hajde da malo 
proširimo perspektivu
i obratimo pažnju na gradove.
Imamo urbane planere.
Gde su urbani planeri za zvuk?
Ne znam ni za jednog na celom svetu, 
a postoji prilika
da tranformišemo iskustvo 
u našim gradovima.
Svetska zdravstvena organizacija 
procenjuje
da četvrtini evropske 
populacije u gradovima
buka kvari kvalitet sna. 
Možemo bolje od toga.
Provodimo dosta vremena na poslu 
u kancelarijama.
Gde su planeri zvuka
za kancelarije?
Ljudi koji kažu: "Ne postavljajte taj tim 
pored ovog tima
jer oni vole buku, 
a ovima je potrebna tišina."
Ili koji kažu: "Ne trošite ceo budžet 
na ogroman ekran
u konferencijkoj sali
da biste onda postavili 
sićušan mikrofon
na sredini stola za 30 ljudi. 
(Smeh)
Ako možete da me čujete, 
možete i da me razumete
iako me ne vidite. 
Ako me vidite, a ne čujete me,
to nije dobro.
Zvuk u kancelariji je ogromna oblast
i dokazano je da buka u kancelarijama 
čini da ljudi budu
manje korisni, 
manje uživaju u timskom radu
i manje produktivni na poslu.
Konačno, došli smo do kuća. 
Imamo dizajnere enterijera.
Gde su 
dizajneri zvuka za enterijer?
Hajde da svi budemo 
dizajneri zvuka za enterijer.
Počnimo da slušamo naše sobe 
i dizajniramo zvuk
koji je efektivan i prikladan.
Moj prijatelj Ričard Mazuk, 
arhitekta iz Londona,
smislio je frazu 
"nevidljiva arhitektura".
Obožavam ovu frazu.
Odnosi se na dizajniranje, 
ne izgleda, nego iskustva,
pa imamo prostore koji zvuče 
isto tako dobro kao što izgledaju,
koji odgovaraju svrsi, 
koji poboljšavaju kvalitet našeg života,
našeg zdravlja i blagostanja, 
našeg društvenog ponašanja
i naše produktivnosti.
Vreme je da počnemo 
da dizajniramo za uši.
Hvala. 
(Aplauz)
(Aplauz)
Hvala.
(Aplauz)
Моје страсти
су музика, технологија и прављење ствари.
Управо ме је комбинација ових области
довела до хобија - визуализације звука -
и понекад ме води да се играм ватром.
Ово је Рубенова цев. То је једна од многих таквих које сам направио током година
и имам једну овде вечерас.
То је метална цев дуга око 2,5m,
која има стотинак отвора на врху,
са оне стране је микрофон, а овде
је систем лабораториjских цеви, повезан са овим резервоаром
пропана.
Хајде да је упалимо и да видимо шта ради.
Хајде да пустимо звук фреквенције 550 Hz
и гледамо шта се догађа.
(Фреквенција)
Хвала вам. (Аплауз)
У реду је аплаудирати законима физике,
али у основи онога што се овде догађа jе
-- (Смех) --
да енергија звука преко молекула ваздуха и гаса
утиче на особине сагоревања пропана,
стварајући видљив таласаст облик
и можемо да видимо ове наизменичне регионе згушњавања
и разређења које зовемо фреквенција,
а висина нам показује амлитуду.
Хајде да променимо фреквенцију звука
и гледајте шта се догађа са ватром.
(Виша фреквенција)
Дакле, сваки пут кад достигнемо резонантну фреквенцију, добијемо стојећи талас
и јавља се ова ванредна синусоидна линија ватре.
Хајде да ислључимо ово. Ипак смо у затвореном простору.
Хвала вам. (Аплауз)
Имам код себе и пламени сто.
Веома је сличан Рубеновој цеви и такође се користи
за визуализацију физичких особина звука,
као што су секундарне фреквенције, па хајде да је упалимо
и видимо шта ради.
Оох. (Смех)
ОК. Сада, док сто не достигне притисак,
дозволите ми да напоменем да звук не путује дуж
савршених линија. У ствари, путује у свим правцима,
и док Рубенова цев пресеца ове таласе
линијом, пламени сто као да
пресеца ове таласе помоћу равни,
па може да прикаже нешто суптилнију сложеност, због чега
и волим да је користим, да бих гледао како Џеф Фарина свира гитару.
(Музика)
У реду, oво је нежан плес.
Уколико пажљиво посматрате -- (Аплауз)
можда сте видели
неке секундарне фреквенције, а можда сте видели и то
да је џез музика боља уз ватру.
У ствари, много тога у мом свету је боље уз ватру,
али ватра је само основа.
Она веома добро показује оно што очи могу да чују,
и ово ми је интересантно, јер
нам технологија дозвољава да представимо звук очима
на начин који наглашава снагу очију
да виде звук, као смењивање времена.
Овде користим алгоритам за "превођење", да бих насликао
фреквенције песме "Smells Like Teen Spirit",
тако да их очи могу прихватити
као један визуелни утисак, а поступак
ће такође показати способности визуелног кортекса
да препозна образац.
Ако вам покажем joш једну песму са овог албума,
па још једну, ваше очи ће лако препознати
како група Нирвана користи понављање,
а преко расподеле фреквенције, преко боја,
можете видети “чист-прљав-чист” звук
по ком су они познати,
а ту је и цео албум, као један визуелни утисак,
и мислим да је утисак прилично моћан.
Бар је довољно моћан да,
уколико вам покажем ове четири песме,
и подсетим вас да је ово "Smells Like Teen Spirit”,
вероватно ћете погодити, без слушања
музике, да је ово песма
у којој би загрижени фан Нирване уживао,
"I'll Stick Around", групе Фу Фајтерс,
чији је водећи вокал Дејв Грол,
бивши бубњар Нирване.
Песме су помало сличне, али углавном
ја сам само заинтересован за идеју, да ћемо можда једног дана
куповати песму, јер нам се свиђа њен изглед.
Ево још мало података о звуку.
Ово je податак из скејт парка,
ово је скејт парк Мејбл Дејвис
у Остину, у Тексасу. (Звуци скејтборда)
Звуци које чујете су допирали из осам
микрофона причвршћених за препреке у парку,
и звучe хаотично, али, у ствари,
сви трикови почињу са веома јасним пљеском,
a успешни трикови се заврше праском,
док неуспешни трикови
звуче више као шкрипање и тумбање,
а трикови на огради звоне као гонг и
гласови заузимају веома јединствене фреквенције у скејт парку.
Дакле, ако желимо да ове звуке изразимо визуелно,
можда ћемо добити нешто слично овоме.
Ово је свих четрдесет минута записа
и алгоритам нам одмах говори
да је много више неуспешних него успешних трикова,
као и да трик на оградама чешће
изазива клицање и ако стварно пажљиво погледате,
можемо да издвојимо звуке саобраћаја.
Видите да скејтери често возе у овом правцу. Препреке су једноставније.
Усред снимања микрофони хватају ово,
али касније се појављује овај дечко
и почиње да користи трасу у горњем делу парка,
да би извео неке веома напредне трикове
на такозваној високoj огради.
Ово је очаравајуће. У овом тренутку
сви остали скејтери мењају правац кретања за 90 степени
да би му се склонили са пута.
Видите, постоји скривени бонтон у скејт парку,
који намећу најутицајнији,
а то су клинци који изводе најбоље трикове,
или носе црвене панталоне, и овог дана микрофони су то покупили.
Добро. Од физике скејтбординга до теоријске физике.
Ја сам велики обожаватељ Стивена Хокинга
и хтео сам да искористим свих осам сати
његове серије предавања на Кембриџу, да одам поштовање.
У овој серији он говори уз помоћ компјутера
који у ствари омогућава идентификацију крајева реченица
релативно лако. Дакле, написао сам управљачки алгоритам
који преслушава предавања, а затим користи
амплитуду сваке речи да би померио тачку на x-оси
и користи модулацију реченица
да би померио исту тачку на горе или на доле по y-оси.
Овај смер линија, видите, показује да у законима физике има
више питања него одговора,
а кад стигнемо до краја реченице,
поставимо звезду на том положају.
Има много реченица, тако много звезда,
и након што преведемо цео снимак, ево шта добијамо.
Ово је васиона Стивена Хокинга.
(Аплауз)
Ово су свих осам сати серије предавања на Кембриџу
узети као један визуелни утисак.
Заиста волим ову слику,
али многи људи мисле да је лажна.
Због тога сам направио интерактивнију верзију
тако што сам користио њихов положај у времену
предавања да бих поставио звезде у 3D простор,
а уз помоћ прилагођеног софтвера и Кинект-а,
могу да уђем директно у предавање.
Овде ћу махнути кроз Кинект
и преузећу контролу, а сада ћу испружити руку
и додирнути звезду, а кад то урадим,
она ће извести реченицу
која је створила ту звезду.
Стивен Хокинг: “Постоји један, и само један, распоред
у ком делови стварају комплетну слику.”
Џаред Фиклин: Хвала вам. (Аплауз)
Постоји 1 400 звезда.
Ово је заиста забаван начин истраживања предавања
и надам се одговарајући омаж.
У реду. Дозволите ми да закључим са радом који је у току.
Мислим да после 30 година, постоји повољна прилика
да се креира побољшана верзија адаптације за глуве.
Сви смо видели доста TEDTalks онлајн,
па хајде сад један да гледамо без звука
и са укљученом адаптацијом за глуве.
Нема адаптације за основну музичку тему TED-а,
она нам недостаје, али ако сте гледали довољно ових говора
можете је чути у мислима,
после чега почиње аплауз.
Он обично почиње овде, расте и после опада.
Понекад добијете мали додатни аплауз,
мислим да тада чак и Бил Гејтс нервозно удахне
и почиње говор.
У реду, хајде да одгледамо овај снимак поново.
Овај пут нећу ништа говорити.
И даље неће бити пратећег звука,
али ја ћу да направим звук
видљивим у реалном времену у дну екрана.
Пажљиво гледајте и видите шта ваше очи могу да чују.
Мени је ово прилично запањујуће.
Чак и при првом прегледу ваше очи ће успешно
препознати обрасце, али при поновним прегледима
ваш мозак, у ствари, постаје успешнији
у претварању ових образаца у информацију.
Можете да препознате тон и боју тона,
као и ритам говора
податке које не можете добити адапатацијом за глуве.
Та позната сцена из хорор филмова
када се неко прикрада с леђа
је нешто што можете видети
и ја верујем да би ова информација
могла да буде корисна у време кад је звук искључен
или се уопште не чује. Претпостављам да глувим особама
може бити и боље
виђење звука, него особама које чују.
Не знам. За сада је то само теорија.
У ствари, то је само идеја.
Дозволите ми да завршим речима да се звук, као и идеје,
креће у свим правцима.
Хвала вам. (Аплауз)
Danas bih hteo malo da govorim
o poslu i radu.
Kada razmišljamo o tome
kako ljudi rade,
naša naivna intuicija
nam kaže
da su ljudi
kao pacovi u lavirintu -
sve što žele je novac
i čim im
damo novac,
možemo uticati
da rade na jedan način
ili na neki drugi način.
Zato se bankarima daju bonusi
i razna druga plaćanja.
I zaista imamo neverovatno 
pojednostavljen pogled
na to zašto ljudi rade
i kako izgleda tržište rada.
Istovremeno,
ako razmislite,
oko nas postoje razni vidovi
neuobičajenog ponašanja.
Pomislite samo na
planinarenje.
Ako čitate knjige o planinarima
koji se penju na visoke planine,
da li su te knjige pune
radosnih i srećnih trenutaka?
Ne, pune su patnje.
Zapravo te knjige govore o
promrzlinama i teškom hodanju
i teškoćama u disanju -
o hladnim i izazovnim
okolnostima.
I kada bi ljudi samo 
pokušavali da budu srećni,
onoga trenutka kada
stignu na vrh,
rekli bi:
"Ovo je bila užasna greška.
Nikada je neću ponoviti."
(Smeh)
"Umesto toga, sedeću negde
na plaži i piti koktele."
Ali, umesto toga
silaze u podnožje
i nakon što se oporave,
ponovo se penju.
I ako planinarenje
uzmemo kao primer,
to nas navodi
na razne zaključke.
Sugeriše da nam je važno
da stignemo do kraja, do vrha.
Sugeriše da nam je važna
borba, izazov.
Sugeriše da postoje
mnoge stvari
koje nas motivišu da radimo
ili se ponašamo na razne načine.
A što se mene lično tiče,
počeo sam da razmišljam o tome
nakon posete jednog studenta.
To je bio student kome sam
nekoliko godina ranije predavao.
I jednog dana
se vratio u studentski grad.
Ispričao mi je sledeću priču:
Rekao je da je više od dve nedelje
radio na jednoj prezentaciji.
Radio je u velikoj banci
gde je u toku bila priprema
za integraciju i akviziciju.
Veoma je naporno
radio na toj prezentaciji -
na grafikonima, tabelama,
podacima.
Svakog dana je radio
do kasno u noć.
I dan pre roka,
svoju prezentaciju je
poslao svom šefu,
koji mu je odgovorio:
"Lepa prezentacija,
ali integracija je otkazana."
Momak je zbog toga bio
jako depresivan.
No, dok je radio,
bio je zapravo prilično srećan.
Svake noći tokom koje
je uživao u svom radu
je ostajao budan do kasno,
usavršavajući svoju prezentaciju.
Ali saznanje da to niko neće videti
ga je duboko rastužilo.
Zato sam počeo da razmišljam
kako da napravim eksperiment
sa idejom o plodovima
našeg rada.
Za početak,
osmislili smo mali eksperiment
u kom smo ljudima dali LEGO igračke
i zamolili ih da ih sastavljaju.
Nekima smo dali 
LEGO igračku i rekli
"Da li biste za tri dolara
voleli da sagradite robota?"
Za to bismo vam platili tri dolara."
I rekli su da bi voleli,
tako da su i pravili igračke.
Kada su završili,
mi smo robote stavili pod sto
i rekli: "Da li biste napravili
još jednog, ovog puta za 2,70 dolara?"
Rekli su da bi,
dali smo im još jednog.
Kada su i to završili,
pitali smo ih
"Da li biste napravili još jednog".
za 2,40 dolara, 2,10 dolara itd.
dok u nekom momentu nisu rekli:
"Ne. Nije vredno."
Ovo smo nazvali smislenim uslovima.
Ljudi su pravili jednog robota,
pa drugog.
Nakon što su svakog završili,
mi smo ih postavljali pod sto.
Na kraju eksperimenta
smo im rekli
da ćemo sve te robote
rastaviti
i vratiti u kutije,
za sledećeg učesnika.
Napravili smo i drugu 
verziju eksperimenta.
Ovo je bilo inspirisano
Dejvidom, mojim studentom.
Ovu verziju smo nazvali
Sizifovi uslovi.
I ako se sećate priče o Sizifu,
njega su kaznili bogovi
time da uz brdo gura jedan isti kamen,
a nakon što je zamalo
bio na vrhu,
kamen bi se otkotrljao nizbrdo,
a on bi morao krenuti ispočetka.
Ovo možete gledati kao
na suštinu uzaludnog rada.
Možete zamisliti da bi,
da je kamen gurao uz različita brda
barem imao neki
osećaj napretka.
Takođe, u filmovima
o zatvoru
ponekad zatvorski čuvari
muče zatvorenike
time što ih nateraju
da iskopaju veliku rupu,
a kada to zatvorenik završi,
kažu im da rupu zatrpaju i kopaju ponovo.
Postoji nešto u vezi
sa ovim ponavljajućim obrascem,
kada se nešto
iznova i iznova radi,
što izgleda da
posebno demotiviše.
U drugoj verziji našeg 
eksperimenta smo uradili baš to.
Pitali smo: 
"Da li biste za tri dolara napravili robota?"
Ako su se složili,
napravili bi ga.
Zatim smo ih pitali:
"Da li biste napravili još jednog za 2,70 dolara?".
Ako su i tada rekli da bi,
dali smo im još jednog.
Dok su pravili ovog novog,
mi smo rastavili onog
kog su prethodno napravili.
Nakon što su završili
sa drugim robotom,
rekli smo: "Da li biste napravili
još jednog, ovog puta za 30 centi manje?"
Ako su se složili, dali bismo im delove 
robota koji su bili napravili, a mi zatim rastavili.
Dakle, to je bio
beskrajni ciklus
u kom su oni pravili,
a mi to rastavljali pred njima.
I šta se dešava kada uporedimo
ove dve verzije eksperimenta?
Prvo što se desilo
jeste da su ljudi pravili daleko
više robota - 11 u odnosu na 7 -
u svrsishodnim uslovima
u odnosu na Sizifove prilike.
Da naglasim, ovo nije bilo
nešto jako značajno.
Ljudi se nisu lečili od raka
ili gradili mostove.
Gradili su robote za
nekoliko centi.
I ne samo to, svi su znali
da će ti roboti biti vrlo brzo rastavljeni.
Dakle, nije bilo prave prilike
za nešto jako značajno.
Ali, čak i male stvari
su napravile razliku.
Nakon toga smo napravili
drugačiji eksperiment.
U ovoj sledećoj verziji
eksperimenta
učesnike nismo dovodili
u ovu situaciju,
nego smo im je samo opisali,
kao što ja to radim upravo sada.
Pitali smo ih da predvide
šta bi bio rezultat.
Šta se desilo?
Razmišljali su u dobrom pravcu,
ali ne u pravom opsegu stvari.
Oni kojima smo 
eksperiment samo opisali
su rekli da bi u smislenim uslovima
ljudi verovatno pravili jednog robota više.
Dakle, razumeli su da je
smisao važan,
ali nisu razumeli koliko
je to važno
i stepen do kog je to značajno.
Sagledali smo još
jedan podatak.
Ako pomislite, neki ljudi
više vole LEGO igračke od drugih.
Pomislili biste da bi oni 
koji vole LEGO igračke
pravili više robota,
čak i za manje novca.
Uostalom, to ih 
više raduje.
A oni koji manje vole LEGO igračke
bi se manje bavili time
zato što manje uživaju
u tome.
I to je zapravo ono što smo
otkrili u smislenim uslovima.
Postojala je veoma lepa korelacija
između ljubavi ka LEGO igračkama
i broju LEGO robota
koje su ljudi napravili.
Šta se desilo u uslovima
koje smo nazvali Sizifovim?
Tada je korelacija bila nula.
Nije postojala povezanost ljubavi ka LEGO
igračkama i broja napravljenih robota
što meni ukazuje na to
da smo manipulacijom
rastavljanja stvari 
pred njihovim očima,
praktično ugušili radost
koju su mogli dobiti ovim.
Sasvim smo je eliminisali.
Ubrzo nakon što sam
završio ovaj eksperiment
razgovarao sam sa velikom 
programerskom kompanijom u Sijetlu.
Ne mogu vam reći njihov naziv,
već samo to da su velika firma u Sijetlu.
Grupa zaposlenih ove kompanije
je bila premeštena u drugu zgradu.
Zamolili su ih da osmisle i naprave
novi značajan proizvod za firmu.
I nedelju dana pre nego
što sam ja došao,
izvršni direktor ove velike programerske firme
je obišao tu grupu od 200 inženjera
i otkazao projekat.
A ja sam stajao ispred 200 najdepresivnijih 
ljudi sa kojima sam ikada razgovarao.
Opisao sam im neke od
ovih LEGO eksperimenata
i rekli su mi da su se osećali
kao da su upravo učestvovali u njemu.
Pitao sam ih:
"Koliko vas sada na posao dolazi 
kasnije nego što je to bilo pre?"
Svi su podigli ruku.
Pitao sam: "Koliko vas sada ide kući
ranije nego što je to bilo pre?".
Svi su podigli ruku.
Pitao sam ih: "Koliko vas sada upisuje
ne-baš-tačne rashode u svojim izveštajima?"
I nisu baš podigli svoje ruke,
ali su me odveli na večeru i pokazali mi šta
mogu raditi sa svojim izveštajima o rashodima.
Zatim sam ih pitao:
"Šta je izvršni direktor mogao uraditi
da ne biste postali tako depresivni?"
Imali su razne ideje.
Rekli su da ih je izvršni direktor mogao
zamoliti da celoj firmi prezentuju
svoj rad u protekle dve godine i
šta su odlučili da urade.
Mogao ih je zamoliti da razmisle
o tome koji deo njihove tehnologije
je mogao da se iskoristi u drugim 
sektorima njihove organizacije.
Mogao ih je zamoliti da naprave nekoliko
prototipova najnovije generacije
da bi video kako bi radili.
Ali činjenica je da
bi bilo šta od navedenog
zahtevalo trud i motivaciju.
A ja mislim da taj izvršni direktor
ustvari nije razumeo značaj smislenosti
Da je izvršni direktor,
baš kao naši učesnici,
mislio da je suština 
smislenosti nevažna,
onda ne bi mario za to.
I rekao bi im: "Tada sam vas uputio
na jedan način,
a sada vam dajem 
drugačija uputstva,
sve će biti u redu."
Ali da ste razumeli 
značaj smislenosti,
shvatili biste 
da je zapravo bitno
provesti neko vreme, 
potrošiti energiju i trud
u to da ljudi više mare 
za ono što rade.
Sledeći eksperiment je 
bio nešto drugačiji.
Uzeli smo list papira 
sa nasumičnim slovima,
i zamolili ljude da nađu parove slova 
koji su identični, a stoje jedan pored drugog.
Ovo je bio zadatak.
Učesnici su prošli kroz
prvi list papira.
Zatim smo ih pitali da li bi uradili
još jedan za nešto manje para,
a zatim još jedan za još malo 
manje novca, i tako dalje.
Imali smo tri verzije uslova.
U prvoj, ljudi su napisali
svoje ime na list papira,
pronašli sve parove slova
i predali papir rukovodiocu eksperimenta.
On bi ih pogledao,
od vrha do dna lista,
rekao "aham" i ostavio
na gomilu pored.
U drugoj verziji, ljudi
se nisu potpisivali na papir.
Rukovodilac eksperimenta
ga je pogledao,
uzeo papir u svoje ruke,
nije ga uopšte pregledao,
već samo položio na
hrpu drugih papira.
Dakle, papir se preuzme
i samo ostavi sa strane.
A u trećoj verziji,
rukovodilac eksperimenta je list papira
direktno uništio u uništivaču papira.
Šta se desilo u ove
tri verzije eksperimenta?
Ovde prikazujem na kojoj visini
isplate su učesnici stali sa radom.
Manji brojevi znače da su vredno radili.
Radili su mnogo duže.
U verziji u kojoj dobijaju potvrdu,
radili su sve do 15 centi.
Na 15 centi po stranici,
prestali su sa svojim trudom.
U verziji sa uništivačem papira, granica je 
bila duplo viša - 30 centi po listu.
U suštini, ovo je isti rezultat
koji smo imali ranije.
Pocepate li napore ljudi,
njihov proizvod.
postižete to da neće biti srećni
onim što rade.
Ali trebao bih da ukažem i na to
da su u verziji sa uništivačem papira
ljudi mogli varati.
Mogli su da se ne potrude,
jer su shvatili da se to
samo uništava.
Možda su se potrudili na
prvom listu papira,
ali kada su videli da
niko to ne proverava,
mogli su da rade više i više.
Tako da su u verziji sa uništivačem
učesnici mogli predati više
listova i dobiti više novca,
a uložiti manje truda u to.
Ali šta ćemo sa verzijom gde 
se rad samo ignoriše?
Da li bi tada rezultati bili sličniji
verziji kada se rad priznaje ili uništava,
ili negde između?
Ispostavilo se da je bilo skoro
isto kao u verziji sa uništivačem.
Imamo dobru i lošu vest.
Loša vest je da kada se 
učinak ignoriše
to je skoro toliko loše kao kada se
napor uništava pred vašim očima.
Zanemarivanje vas dovodi
do sličnog rezultata.
Dobra vest je da ako se samo 
pogleda ono što je neko uradio,
pregleda i kaže "aham",
to može biti sasvim dovoljno
da dramatično poveća
motivaciju ljudi.
Dakle, dobra vest je da povećanje
motivacije nije tako teško.
Loša vest je da se 
otklanjanje motivacije
čini neverovatno jednostavnim.
i ako ne mislimo pažljivo
o tome, mogli bismo preterati.
Dakle, ovo je bilo sve o
negativnoj motivaciji
ili uklanjanju negativne
motivacije.
Sledeće što bih vam pokazao
je nešto o pozitivnoj motivaciji.
U Americi postoji prodavnica IKEA.
IKEA prodaje dosta dobar nameštaj
za koji je potrebno vremena da se sklopi.
(Smeh)
Ne znam za vas, ali svaki put
kada nešto od toga sastavim,
treba mi više vremena i truda,
svaki put je sve zbunjujuće.
Stvari postavljam na
pogrešan način.
Ne mogu reći da uživam
u tim delićima.
Ne mogu reći da 
uživam u procesu.
Ali, kada završim, sviđaju mi
se ti komadi IKEA nameštaja
više od bilo kog drugog.
Postoji stara priča o
smešama za pravljenje torti.
Kada su sa tim započeli
u 1940-im godinama,
sipali bi prah u kutije,
i zamolili domaćice da ga jednostavno
sipaju u činiju i preliju vodom,
izmešaju, stave u rernu, 
i - eto torte!
Ali se ispostavilo da
ovo nije zaživelo.
Ljudi ih nisu želeli.
Razmišljali su o
razlozima za to.
Možda ukus nije bio dobar.
Ne, ukus je bio odličan.
Ono do čega su došli jeste
da nije uloženo dovoljno truda.
Postupak je bio toliko jednostavan
da niko nije mogao poslužiti tortu gostima
i reći: "Ovo je moja torta".
Ne, tu tortu je 
napravio neko drugi.
To je kao da ste je
kupili u prodavnici.
Nedostajao je osećaj
da je to nešto vaše.
I šta su uradili?
Iz smeše su izostavili
jaja i mleko.
(Smeh)
Tako da ste sada morali
da razbijete jaja i umešate ih u smesu.
Morali ste da izmerite mleko
i dodate ga, mešajući.
Sada je to bila vaša torta.
I sve je bilo u redu.
(Aplauz)
Mislim da je ovo slično
efektu IKEA nameštaja,
da time što ste učinili
da ljudi rade više,
zapravo su više 
zavoleli to što su radili.
A kako ovo pitanje posmatramo 
putem eksperimenta?
Zamolili smo učesnike
da naprave origami.
Dali smo im uputstva za to,
i dali smo im list papira.
Ovo su sve bili početnici
i napravili su nešto dosta loše -
ništa što je ličilo
na žabu ili ždrala.
Ali nakon toga smo im rekli:
"Vidite, ovaj origami je u stvari naš.
Radili ste za nas, ali hajde da
mi to vama prodamo.
Koliko biste za to platili?".
Merili smo koliko su novca
bili spremni da plate.
Imali smo dve vrste ljudi.
Imali smo ljude koji
su ga napravili,
i ljude koji uopšte nisu pravili origami,
već su samo posmatrali.
I otkrili smo da su oni koji
su pravili origami mislili
da su to divna dela origamija,
i bili su voljni da plate
i do pet puta više
nego oni koji su samo
procenjivali sa strane.
No, možete reći da,
ako biste pravili origami
da biste mislili: "Oh, volim ovaj origami,
ali znam da se nikom drugom ne sviđa"?
Ili biste mislili: "Volim ovaj origami,
i svima ostalima se takođe sviđa"?
Šta je od ovoga tačno?
Ispostavilo se da oni koji su pravili
origami, ne samo da su ga više voleli,
već su mislili da će svi ostali
razmišljati isto.
Mislili su da će se i
ostalima svideti.
U sledećoj verziji smo pokušali
da postignemo IKEA efekat.
Pokušali smo da sve
napravimo komplikovanije.
Nekim učesnicima smo
dali isti zadatak.
Ostalima smo otežali tako
što smo sakrili uputstva.
Na vrhu lista papira smo imali
male dijagrame kako se savija origami.
Nekima smo to izbrisali.
Tako je ovo bilo teže.
Šta se desilo?
Objektivno, origami je bio ružniji,
i bilo je komplikovanije napraviti ga.
Kada smo analizirali
lakši origami,
zaključak je bio isti: onima koji su ga
pravili se više sviđao nego posmatračima.
Kada smo analizirali
verziju sa težom izradom,
efekat je bio značajniji.
Zašto? Jer se onima koji su
ga pravili još više svideo.
Više su se potrudili
oko izrade.
A posmatrači?
Njima se svideo još manje.
Jer je realno stvarno bio
ružniji od prve verzije.
Naravno, ovo vam govori o tome
kako da ocenite stvari.
Pomislite na decu,
zamislite da vas pitam:
"Za koliko novca biste prodali svoju decu?"
Uzimajući u obzir vaša sećanja,
asocijacije, i tako dalje.
Većina bi rekla da bi to bilo
puno, puno novca -
kada im je dan dobar.
(Smeh)
Ali zamislite da je situacija
nešto drugačija.
Zamislite da nemate decu,
i da jednog dana odete
u park i sretnete neku decu,
i ona su kao vaša deca.
Sa njima se igrate
nekoliko sati.
I kada krenete, roditelji kažu:
"Hej, pre nego što krenete,
ako ste zainteresovani, deca su na prodaju."
(Smeh)
Koliko biste sada 
platili za njih?
Većina bi rekla, 
ne baš puno.
A to je zato što su nam
naša deca toliko dragocena,
ne samo zbog toga ko su,
već i zbog nas,
jer smo toliko povezani
i zbog vremena
i veze sa njima.
Inače, ako mislite da
uputstva IKEA-e nisu dobra,
pomislite na uputstva
koja nam stižu uz decu.
Ta su stvarno teška.
(Smeh)
Inače, ovo su moja deca koja su,
naravno, divna i tako dalje.
Što nas dovodi do
sledeće stvari,
a to je da, kao što naši
sastavljači origamija,
kada su gledali šta
su sami napravili,
ne primeti se da drugi ljudi
to ne vide na isti način.
Dozvolite da još
nešto primetim.
Ako uporedite Adama Smita
i Karla Marksa,
Adam Smit je imao značajnu
misao o efikasnosti.
Dao je primer fabrike čioda.
Rekao je da se čiode
sastavljaju u 12 različitih koraka,
i ako jedna osoba prolazi svih 12 koraka,
nivo proizvodnje je veoma nizak.
Ako ako jednoj osobi
poverite prvi korak,
a sledećoj osobi korak broj dva, 
pa korak broj tri i tako dalje,
nivo proizvodnje može
izuzetno porasti.
I zaista, ovo je odličan primer i razlog 
pokretanja industrijske revolucije i efikasnosti.
S druge strane, Karl Marks
je rekao da je otuđenje posla
izuzetno važno
za to kako se ljudi povezuju
sa onim što rade.
Ako prođete svih 12 koraka,
stalo vam je do te čiode.
Ali ako svaki put ponavljate samo 
jedan korak, možda vam neće toliko stati.
I mislim da je u industrijskoj revoluciji,
Adam Smit bio više u pravu
od Karla Marksa,
ali u stvarnosti je suprotno
i sada smo u
ekonomiji znanja.
I možete se zapitati,
šta se dešava u ekonomiji znanja?
Da li je efikasnost i dalje
važnija od smislenosti?
Mislim da je odgovor ne.
Mislim da kako smo
prolazili kroz situacije
u kojima je trebalo da ljudi sami odluče
koliko će truda, pažnje,
brige i povezanosti imati,
da li o svom radu misle na putu
do posla ili pod tušem i tako dalje,
odjednom Marks ima
više smisla za nas.
Kada razmišljamo o radu, obično
su motivacija i zarada ista stvar,
ali u stvarnosti bi tome
verovatno trebalo dodati još stvari -
smislenost, stvaranje, izazove,
vlasništvo, identitet, ponos, itd.
Dobra vest je da ako dodamo sve
nabrojano i mislimo o tome,
kako ostvarujemo svoj smisao,
ponos, motivaciju,
i kako to radimo na svom radnom mestu
i za zaposlene,
mislim da možemo dobiti
produktivnije i srećnije ljude.
Hvala.
(Aplauz)
Dakle, danas ću da pričam o sakupljanju priča
na neke neuobičajene načine.
Ovo je slika mene u veoma čudnoj životnoj fazi.
Možda ćete uživati u čudesno uskom, odsečenom donjem delu pidžame, sa balonima.
U svakom slučaju, to je bilo vreme kada sam uglavnom bio zainteresovan
za sakupljanje izmišljenih priča.
Dakle, ovo je slika mene
kako držim jedan od svojih prvih akvarela.
Od nedavno sam mnogo više zainteresovan za sakupljanje realnih priča
- dakle, stvarnih životnih priča.
A naročito sam zainteresovan za sakupljanje ličnih priča,
priča sa interneta i od skora, priča iz života
što je neka nova vrsta posla kojim se bavim od skora.
Tako da ću danas govoriti o svakoj od njih.
Prvo, dakle, moje lične priče. Ovo su dve moje sveske za crtanje.
Imam mnogo ovakvih sveski,
i čuvam ih poslednjih osam ili devet godina.
Prave mi društvo gde god da idem u svom životu,
i popunjavam ih svakakim stvarima,
podacima mojih doživljenih iskustava.
Dakle, akvarelima, crtežima onoga što vidim,
mrtvim cvećem, mrtvim insektima, ispisanim ulaznicama, zarđalim novčićima,
vizit kartama, spisima.
U ovim sveskama takođe možete naći kratak odsjaj
momenata i iskustava i ljudi koje sam upoznao.
I znate, nakon održavanja ovih svezaka dugi niz godina,
počeo sam veoma da se zanimam za sakupljanje
ne samo mojih ličnih predmeta,
već i predmeta drugih ljudi.
Tako da sam počeo da sakupljam predmete koje sam nalazio.
Ovo je fotografija koju sam našao kako leži u slivniku u Njujorku
pre desetak godina.
Na prednjoj strani možete da vidite iscepanu crno belu fotografiju ženskog lica,
a na poleđini piše: "Za Džudi, devojku sa glasom Bilija Bejlija.
Uživaj u svemu što činiš."
I zaista mi se dopala ideja delimičnog pogleda na nečiji život,
za razliku od poznavanja čitave priče; znati samo mali deo priče
i pustiti svoj um da popuni ostatke.
I ta ideja delimičnog pogleda je nešto
što će se vraćati u većini stvari koje ću kasnije prikazati.
Negde u to vreme studirao sam kompjuterske tehnologije na Prinston univerzitetu,
i primetio sam da odjednom mogu
da sakupim ovakve lične predmete,
ne samo po ćoškovima ulica, nego i na internetu.
I odjednom, ljudi su masovno počeli da ostavljaju mnogo
digitalnih tragova koji su govorili o pričama iz njihovog privatnog života.
Blog postovi, fotografije, misli, osećanja, mišljenja,
sve ove stvari su ljudi izražavali na internetu,
i ostavljali tragove za sobom.
Tako da sam počeo da pišem kompjuterske programe
koji proučavaju veoma, veoma velike setove mrežnih otisaka.
Jedan od takvih projekata je star oko godinu i po dana.
Zove se " We feel fine" ("Osećamo se dobro").
Ovo je projekat koji skenira svetske najnovije objavljene blog unose
svake dve ili tri minute, tražeći pojavu fraza
"Ja osećam" i "Ja se osećam." I kada pronađe jednu od tih fraza,
zgrabi čitavu rečenicu
i takođe pokušava da prepozna demografske podatke o autoru.
Dakle, pol, godine, geografski položaj
i kakvi su vremenski uslovi bili kada su napisali rečenicu.
Sakupi oko 20 000 takvih rečenica dnevno
a radi oko godinu i po,
i sakupio je preko deset i po miliona osećanja do sada.
Koja su kasnije ovako predstavljena.
Ove tačke ovde predstavljaju neka od osećanja sa
engleskog govornog područja, u poslednja dva sata.
Svaka tačka predstavlja jednu rečenicu, izjavu pojedinačnog blogera.
A boja svake tačke odgovara vrsti osećanja unutra,
tako da su svetle srećne, a tamne su tužne.
A prečnik svake tačke odgovara
dužini rečenice.
Tako da su male - kratke, a veće su duže.
"Osećam se dobro sa telom u kojem sam, tako da neće biti jednostavnog izgovora
za to što se i dalje osećam neprijatno pored svog momka."
od dvadesetdvogodišnjakinje iz Japana.
"Dobio sam ovo na nekom lokalnom marketu,
ali mi se ne bakće sa žicama i ostalim sranjima."
Takođe, neka od osećanja u blog postu sadrže i fotografiju
a kada se to dogodi, ove montažne kompozicije se automatski kreiraju,
koje kombinuju rečenicu i sliku.
I bilo koja od ovih može da se otvori i oktrije rečenicu unutra.
"Osećam se dobro."
"Osećam se glomazno, i verovatno sam dobila 100.000 kila,
ali vredelo je."
"Volim to kako su očuvali većinu onoga
što čini da se osećaš bliskom prirodi - leptire,
veštačke šume, krečnjačke pećine i hej, čak i ogromnog pitona."
Sledeći pokret se zove rulje.
Ovo nam daje nešto više statistički pogled na stvari.
Ovo pokazuje trenutna najčešća osećanja na svetu,
počevši od boljeg, onda lošeg, onda dobrog, pa osećanja krivice, i tako dalje.
Vreme uzrokuje da osećanja preuzmu fizičke osobine
vremena koje predstavljaju. Tako da se sunčani kovitlaju,
oblačni lebde zajedno, kišni padaju,
a snežni vihore ka tlu.
Možete i zaustaviti kap kiše i otvoriti osećanje unutra.
Konačno, lokacija uzrokuje da se osećanja pomeraju ka svojim tačkama
na mapi sveta, dajući vam osećaj geografske distribucije.
Pokazaću vam sada neke od mojh omiljenih montaža sa "We feel fine."
Ovo su slike koje se automatski konstruišu.
"Osećam se kao da sam dijagonalno parkirana u paralelnom svemiru."
(smeh)
"Poljubila sam mnogo drugih momaka i osećaj nije bio dobar,
poljupci su bili prljavi i pogrešni,
ali ljubiti Lukasa je lepo i skoro duhovno."
"Mogu da osetim kako moj rak raste."
"Osećam se lepom."
"Osećam se mršavom, ali nisam."
"Imam dvadesettri i oporavljam se od metadonske i heroinske zavisnosti,
i osećam se blagosloveno što sam i dalje živa."
"Ne mogu da dočekam da ih vidim kako se trkaju po prvi put u Dejtoni sledećeg meseca,
jer osećam potrebu za brzinom."
(smeh)
"Osećam se bezobrazno."
"Osećam se seksi sa ovom novom perikom."
Kao što možete da vidite, "We feel fine" sakuplja
veoma, veoma mali opseg ličnih priča.
Ponekada kratke priče, kao što su dve ili tri reči.
Dakle, čak i dovodeći u pitanje ideju
onoga što se može smatrati pričom.
A od nedavno sam postao zainteresovan za poniranje mnogo dublje u jednu priču.
I to me je dovelo do toga da radim nešto sa fizičkim svetom,
a ne internetom,
i da koristim internet samo u poslednjem trenutku kao medijum za prezentaciju.
Tako da su ovo neki noviji projekti koji
ustvari nisu još objavljeni u javnosti.
Prvi od njih se zove "The Whale Hunt (Lov na kitove)."
U maju prošle godine, proveo sam devet dana živeći na Aljasci u Barou,
najsevernijem naselju u Americi,
sa porodicom Inupijat Eskima,
beležeći njihov prolećni lov na kitove.
Ovo ovde je kamp za lov, udaljeni smo oko 10km od obale,
i smešteni na tankom parčetu leda.
I ova voda koju vidite je otvorena
i kroz te otvore, grenlandski kitovi migriraju severno svakog proleća.
I zajednica Eskima praktično kampuje na ivici ovog leda ovde,
čekaju neko vreme da kit dođe dovoljno blizu da napadne, a kada to učini,
gađaju ih harpunom i povlače kita
ispod leda, i seku ga.
I to bi trebalo da obezbedi zajednici zalihe hrane za dug vremenski period.
Tako da sam otišao tamo i živeo sa tim ljudima
u tim kampovima i fotografisao to celokupno iskustvo,
počevši od vožnje taksijem do Njuark aerodroma u Njujorku
i završivši sa kasapljenjem drugog kita, sedam i po dana kasnije.
Fotografisao sam to čitavo iskustvo u petominutnim intervalima.
Tako da sam svakih pet minuta pravio jednu fotografiju.
Dok sam bio budan, sa aparatom oko vrata,
dok sam spavao, sa stativom i tajmerom.
I onda u momentima visokog adrenalina,
dok se događa nešto uzbudljivo,
ja bih podesio fotografsku frekvenciju na čak
trideset i sedam fotografija u 5 minuta.
To je dovelo do toga da fotografksi otkucaji srca
ubrzavaju i usporavaju, manje - više odgovarajući
promeni ritma mog srca.
To je ovde prvi koncept.
Drugi koncept koristi ovo iskustvo za razmišljanje o
osnovnim komponentama svake priče.
Koje to stvari prave priču?
Dakle, priče imaju karakter. Imaju koncept.
Priče se dešavaju na određenom mestu. Imaju kontekst.
Imaju boje. Kako izgledaju?
Imaju vreme. Kada se odvijala? Datumi, kada se zbila?
A u slučaju lova na kitove, ideja o nivou uzbuđenja.
Činjenica u vezi sa pričama, u većini postojećih medija
na koje smo navikli, stvari poput romana, radija,
fotografija, filmova, ali i predavanja poput ovog,
naviknuti smo na ideju postojanja predavača ili postojanja kamere.
Neka vrsta sveznajućeg spoljašnjeg tela
kroz čije oči vidite priču.
Navikli smo na to.
Ali ako pomislite na stvaran život, uopšte nije tako.
Mislim, u realnom životu, stvari imaju više nijansi i komplikovanije su,
i postoji toliko priča koje se prepliću
presecaju i dodiruju.
Tako da sam pomislio da bi bilo zanimljivo napraviti okvir
koji će da pokrije tu vrstu priča. Tako u slučaju "Lova na kitove",
kako bismo mogli da izvučemo nešto što podseća na priču o Simeonu i Krofordu,
uključujući koncepte divljeg života, alata i krvi, koji se dešava u Severnom Ledenom okeanu,
u 10 ujutru trećeg maja, gde dominira crvena boja,
i nivo uzbuđenja je visok?
Dakle, kako izdvojiti ovaj redosled iz ove velike priče?
Napravio sam internet program za pregled "Lova na kitove" koji pokušava da učini upravo to.
Tako da su ovo sve slike napravljene tamo, njih 3214.
Ovo je moj studio u Bruklinu. Ovo je Severni ledeni okean,
i kasapljenje drugog kita, sedam dana kasnije.
Možete da vidite neke od priča ovde, ispričane bojom.
Ova crvena traka označava boju pozadine
stana u prizemlju gde sam odseo.
I stvari se pomeraju ka beloj kako idemo ka Severnom ledenom okeanu.
Uvođenje crvene ovde, kada su kitovi sečeni.
Možete da vidite vremensku liniju, koja pokazuje uzbudljive trenutke u celoj priči.
Ove su organizovane hronološki.
Točak pruža nešto više razigranu verziju istog,
tako da su i ovo sve fotografije poređane hronološki.
I bilo koja od ovih može da se klikne,
i onda priča dolazi na tu poziciju.
Ovo ovde ja spavam u avionu na putu za Aljasku.
Ovo je Mobi Dik.
Ovo je hrana koju smo jeli.
Ovo je dnevna soba porodice Patkotak
u njihovoj kući u Barou. Služili su nam vino u kutiji.
Pauza za pušenje, napolju - ja ne pušim.
Ovo je zaista uzbudljiv niz mene kako spavam.
Ovo je u kampu za kitove, na Severnom ledenom okeanu.
Ovaj grafikon koji klikćem ovde dole je trebalo da
podseća na medicinski grafikon otkucaja srca,
koji pokazuje uzbudljive adrenalinske momente.
Ovo je led koji počinje da se stvara preko. Snežna ograda koju su sagradili.
Ono što ću vam sledeće pokazati jeste mogućnost da izvučete pod - priče.
Ovde vidite glumce. Ovo su svi ljudi u "Lovu na kitove",
i dva kita koji su tu ubijeni.
I možemo da uraimo bilo šta što nam padne na pamet, kao npr,
izvučemo priču o Roni, uključujuću koncepte krv,
kitovi i alati, koja se održava na Severnom ledenom okeanu,
u Akivgak kampu, brzim otkucajima srca.
I sada kada smo sveli čitavu priču
na samo dvadesetdevet fotografija,
možemo da ubacimo priču u taj položaj.
I možete da vidite Roni kako ovde seče kita.
Ovi kitovi su dugi oko dvanaest metara
i teški preko četrdeset tona. I obezbeđuju zalihe hrane
za veći deo godine čitavoj zajednici.
Da ubrzamo malo na ovaj deo ovde gde je Roni na kitovoj strvini.
Oni ne koriste testere ili tome slično, već samo noževe,
i to je neverovatno efikasan proces.
Ovi momci užetom povlače i otvaraju lešinu.
Ovo je muktuk ili kitova mast, poređana za podelu po zajednici.
Ovo je kitova kost. Nastavljamo dalje.
Ono o čemu ću sledeće da vam pričam
je sasvim nova stvar. Nije još ni projekat.
Juče upravo, leteo sam iz Singapura, a pre toga,
proveo sam dve nedelje u Butanu, malom kraljevstvu na Himalajima
smeštenom između Tibeta i Indije.
Radio sam tamo projekat o sreći,
razgovarao sa mnogim lokalnim stanovnicima.
Butan ima tu stvarno otkačenu stvar, a to je da je većina
njihovih visokih vladinih odluka zasnovana na konceptu
bruto nacionalne sreće, a ne bruto domaćeg proizvoda,
i to rade od sedamdesetih.
A to vodi u jedan potpuno drugačiji sistem vrednosti.
To je neverovatno ne-materijalistička kultura
gde ljudi nemaju mnogo, ali su neverovatno srećni.
Tako da sam išao okolo i razgovarao sa ljudima o nekim od tih ideja.
Uradio sam mnogo stvari. Postavljao sam ljudima brojna pitanja,
i napravio sam set fotografija
i pravio sam audio zapise i isto tako ih i slikao.
Počeo bih tako što bih pitao ljude da ocene svoju sreću
od jedan do deset, što je samo po sebi besmisleno.
Nakon što bi odgovorili, naduvao bih taj broj balona
i dao bih im da ih drže.
Tako da imate neke zaista srećne osobe koje drže deset balona,
i neku zaista tužnu dušu koja drži jedan balon.
Ali, znate, čak i držati jedan balon je kao, ipak sreća.
(smeh)
A onda bih im postavio brojna pitanja, poput:
Koji dan im je bio najsrećniji u životu, šta ih čini srećnima.
I konačno, upitao bih ih da zažele jednu želju.
I kada zamisle želju, napisao bih je
na jedan od njihovih balona i slikao ih kako ga drže.
Pokazaću vam sada samo nekoliko kratkih odlomaka
iz nekih od intervjua koje sam uradio sa ljudima sa kojima sam razgovarao.
Ovo je jedanaestogodišnji učenik.
Igrao se lopova i žandara sa svojim prijateljima, trčali su po gradu,
i svi su imali plastične igračke pištolje.
Njegova želja je bila da postane policajac.
Počeo je rano. Ovo su njegove ruke.
Fotografisao sam svačije ruke,
zato što mislim da često možete mnogo da kažete o nekome
na osnovu izgleda ruku. Fotografisao sam svačije lice,
i zamolio sam ih da naprave smešnu facu.
Sedamnaestogodišnja učenica. Želela je da se rodila kao dečak.
Ona misli da je ženama u Butanu prilično teško
i da je mnogo lakše ako ste dečak.
Dvadesetosmogodišnji vlasnik prodavnice mobilnih telefona.
Kada biste znali kako Paro izgleda, razumeli biste
koliko je neverovatno što tu postoji prodavnica mobilnih telefona.
On je hteo da pomogne siromašnim ljudima.
Pedesettrogodišnja zemljoradnica. Ona je čistila pšenicu od korova,
i za tu gomilu pšenice iza nje
bilo joj je potrebno nedelju dana.
Ona želi da se bavi poljoprivredom do smrti.
Zaista možete da primetite priče ispričane rukama ovde.
Nosila je srebrni prsten koji je imao izgraviranu reč "ljubav",
a našla ga je negde na putu.
Šesnaestogodišnji radnik u kamenolomu.
Ovaj momak je razbijao kamen čekićem na vrelini sunca,
a samo je želeo da provede život kao poljoprivrednik.
Dvadesetjednogodišnji monah. On je bio veoma srećan.
On je želeo da živi dug život u manastiru.
Iz mladeža na levoj strani lica raslo mu je mnogo dlaka
za koje su mi rekli da donose sreću.
Bio je previše stidljiv da bi napravio smešnu facu.
Šesnaestogodišnja učenica.
Poželela je da postane nezavisna žena.
Pitao sam je u vezi sa tim i rekla je da to znači
da ne želi da se uda,
jer prema njenom mišljenju, kada ste udate u Butanu,
vaše šanse da živite nezavisnim životom dostižu kraj,
tako da ju je to malo zanimalo.
Dvadesetčetvorogodišnji vozač kamiona.
Postoje ovi zastrašujuće veliki indijski kamioni
koji se spuštaju niz jednosmerne puteve sa dvosmernim saobraćajem,
sa padinom od 1000 metara odmah pored puta,
i on je vozio jedan od ovih kaimiona.
Ali jedino što je on želeo je da živi komfornim životom, poput drugih ljudi.
Dvadesetčetvorogodišnja čistačica puteva. Uhvatio sam je na njenoj pauzi za ručak.
Upalila je malu vatru pored puta, kako bi se zagrejala.
Njena želja je da se uda za nekoga ko ima kola.
Želela je promenu u svom životu.
Živi u malom kampu za radnike odmah pored puta,
i želela je promenu mnogih stvari.
Osamdesetjednogodišnji putujući farmer.
Spazio sam ovog momka pokraj puta,
i on ustvari nema kuću.
On putuje od farme do farme svakog dana, u potrazi za poslom,
i pokušava da prespava na bilo kojoj koja ga zaposli.
I njegova želja je bila da pođe sa mnom, kako bi imao gde da živi.
Imao je taj neverovatan nož koji je izvukao iz svoje "nošnje",
a kojim je počeo da vitla kad sam ga zamolio da napravi smešnu facu.
Bilo je to dobroćudno.
Desetogodišnjak.
Želeo je da krene u školu i da nauči da čita,
ali njegovi roditelji nisu imali dovoljno novca da ga pošalju u školu.
Jeo je taj slatkiš od pomorandže
u koji je stalno umakao svoje prste,
a pošto je na njegovim rukama bilo toliko pljuvačke,
ova narandžasta pasta se formirala na njegovim dlanovima.
(smeh)
Tridesetsedmogodišnji radnik na putu.
Jedna od najosetljivijih političkih tema u Butanu
jeste upotreba jevtine indijske radne snage
koju dovode iz Indije da grade puteve
i onda ih šalju kući, nakon što su putevi izgrađeni.
Dakle, ovi momci su grupa radnika
koja je mešala asfalt jednog jutra sa strane autoputa.
Njegova želja je bila da stekne nešto novca i da otvori radnju.
Sedamdesetpetogodišnja poljoprivrednica. Ona je prodavala narandže pored puta.
Pitao sam je za njenu želju, a ona je rekla,
"Znaš, možda ću živeti, možda ću umreti, ali ja nemam želju."
Žvakala je betel orah, što je dovelo do toga da njeni zubi
tokom godina dobiju crvenu boju.
Konačno, ovo je dvadesetšestogodišnja časna sestra sa kojom sam razgovarao.
Njena želja je hodočašće na Tibet.
Upitao sam je koliko dugo planira da ostane u manastiru i ona je rekla,
"Pa znaš, naravno da je nestalno,
ali moj plan je da živim ovde do tridesete i da potom pristupim izolovanom životu."
Rekao sam, "Mislite poput pećine?" Rekla je, "Da, poput pećine."
Rekao sam, "Uuu, i koliko dugo ćete živeti u pećini?"
Odgovorila je, "Pa, znaš,
mislim da bih donekle volela da ceo svoj život provedem u pećini."
Mislio sam da je to sjajno. MIslim, govorila je na način,
sjajnim engleskim i odličnim humorom i odličnim smehom,
koji je činio da izgleda poput nekoga na koga sam mogao da naletim
na ulicama Njujorka ili Vermonta, odakle sam ja.
Ali evo, ona živi u manastiru poslednjih sedam godina.
Pitao sam je malo više o pećini
i šta je planirala da se u toj pećini dogodi.
Šta ako otkrije istinu posle samo godinu dana,
šta će raditi sledećih 35 godina svoga života?
A ovo je njen odgovor.
Žena: Mislim da ću ostati tridesetpet godina, možda, možda ću umreti.
Džonatan Haris: Možda ćete umreti? Žena: Da.
DžH: Deset godina? Žena: Da, da. DžH: Deset godina, to je mnogo vremena.
Žena: Da, možda ne jedna, deset godina, možda mogu da umrem
tokom prve godine, ili tako nešto.
DžH: Da li se nadate tome?
Žena: Ah, zato što je, znate, nestalno.
DžH: Da, ali... da, ok. Da li se nadate -
da li biste voleli da živite u pećini četrdeset godina,
ili da živite jednu godinu?
Žena: Ja bih radije četrdeset ili pedeset.
DžH: Četrdeset do pedeset? Da.
Žena: Da. Odatle idem u raj.
DžH: Želim vam mnogo sreće u tome.
Žena: Hvala vam.
DžH: Nadam se da je to sve čemu ste se nadali.
Hvala vam još jednom, mnogo.
Žena: Nema na čemu.
DžH: Ako ste uhvatili, rekla je da se nada da će umreti
kad bude imala oko četrdeset. To je za nju dosta života.
Poslednja stvar koju smo uradili, na brzinu,
uzeo sam sve balone sa željama - bilo je 117 intervjua,
117 želja - i doneo sam ih do mesta zvano Dohula,
što je planinski prolaz u Butanu, na 3400m ,
jedno od najsvetijih mesta u Butanu.
I tamo gore ima na hiljade molitvenih zastava
koje su ljudi širili tokom godina.
I ponovo smo naduvali sve balone, stavili ih na žicu,
i okačili ih među molitvene zastave.
I zapravo, oni i dalje lete tamo gore.
Tako da ako neko od vas ima plan da u skorijoj budućnosti putuje u Butan,
možete da proverite ovo. Evo nekih slika toga.
Izgovorili smo budističke molitve kako bi se sve ove želje ostvarile.
Možete da primetite neke poznate balone.
"Da zaradim nešto novca i otvorim radnju" je od indijskog radnika na putu.
Mnogo vam hvala.
(aplauz)
Imala sam oko 10 godina
i bila sam na kampovanju sa ocem
u planinama Adirondek, u divljini
u severnom delu države Njujork.
Dan je bio predivan.
Šuma je blistala.
Lišće je od sunca sijalo kao vitraž
i da nije bilo staze
koju smo pratili
skoro da smo mogli
da zamislimo da smo
prvi ljudi koji su tuda hodali.
Došli smo do našeg logorišta.
To je bio običan krovni oslonac
na strmini
koji je gledao na
predivno kristalno jezero
i tada sam se užasnula.
Iza krovnog oslonca bila je deponija,
od možda tri kvadratna metra
sa trulim ostacima jabuke,
smotanom aluminijumskom folijom
i mrtvom patikom.
Bila sam zapanjena,
veoma besna i duboko zbunjena.
Kamperi koji su bili previše lenji
da ponesu ono što su doneli -
šta su mislili,
ko će da počisti za njima?
Pitanje me je mučilo neko vreme
i malo se pojednostavilo.
Ko čisti za nama?
Kako god da ovo postavite
ili gde god da se postavite,
ko čisti za nama u Istanbulu?
Ko čisti za nama u Riju,
Parizu ili Londonu?
Ovde u Njujorku,
Odeljenje za čistoću
čisti za nama,
uz zvuk 11 000 tona smeća
i 2 000 tona materijala za recikliranje
svakog dana.
Htela sam da ih upoznam pojedinačno.
Htela sam da shvatim
ko preuzima posao.
Kako je to nositi uniformu
i takav teret?
Sa njima sam počela
istraživački projekat.
Vozila sam se u kamionama
i pešačila maršrutama
i intervjuisala sam ljude
u kancelarijama i postrojenjima
širom grada
i dosta toga sam saznala,
ali sam još bila autsajder.
Morala sam da odem dublje.
Tako da sam se zaposlila
kao radnica čistoće.
Sada se nisam samo vozila u kamionima.
Vozila sam kamione.
Upravljala sam mehaničkim metlama
i čistila sneg.
Bila je to jedinstvena privilegija
i neverovatno obučavanje.
Svi pitaju za smrad.
Ima ga, ali nije tako dominantan
kao što mislite,
a danima kada je zaista loše,
brzo se naviknete na njega.
Treba dosta vremena
da se priviknete na teret.
Znam ljude koji su na poslu
proveli nekoliko godina
i čija tela su se još
prilagođavala na teret
nošenja tona smeća
na svojim telima svake nedelje.
Tu je i opasnost.
Prema Kancelariji za statistiku rada,
posao u čistoći
jedno je od 10 najopasnijih
zanimanja u zemlji,
a saznala sam i zašto.
Ceo dan ste u saobraćaju
koji juri oko vas.
Samo bi hteli da vas zaobiđu,
tako da često
vozač ne obraća pažnju.
To je jako loše za radnika.
I samo smeće je puno opasnih stvari
koje često izleću iz kamiona
i prave užasnu štetu.
Takođe sam saznala
o nemilosrdnosti smeća.
Kada siđete s pločnika
i vidite grad iz kamiona,
počinjete da shvatate da je smeće
kao sila prirode koja deluje
sama na sebe.
Nikada ne prestaje da se pojavljuje.
Takođe je kao oblik disanja
ili cirkulacije.
Uvek mora da bude u pokretu.
A tu je i žig.
Obučete uniformu i postajete nevidljivi
dok se neko ne naljuti na vas
iz nekog razloga,
recimo, blokirali ste saobraćaj kamionom
ili pravite pauzu
preblizu njihovom domu
ili pijete kafu u njihovom kafeu,
i doći će i izgrdiće vas
i reći vam da vas ne žele
nigde blizu sebe.
Žigosanje mi je posebno ironično
jer čvrsto verujem
da su radnici čistoće
najbitnija radna snaga
na ulicama grada, iz tri razloga.
Oni su prvi čuvari javnog zdravlja.
Ako ne odnose smeće,
efikasno i efektivno svakog dana,
ono počinje da curi iz kontejnera
i opasnosti vezane za smeće
nam prete
na veoma stvarne načine.
Zaraze s kojima nemamo problema
decenijama i vekovima
ponovo izleću i počinju da nam škode.
Oni su potrebni ekonomiji.
Ako ne možemo da izbacimo staro,
nemamo mesta za novo,
tako da pokretna snaga ekonomije
počinje da zastaje
kad se ugrozi potrošnja.
Ne zastupam kapitalizam,
samo ukazujem na povezanost.
A tu je i ono što zovem
našom prosečnom, neophodnom
svakodnevnom brzinom.
Pod time prosto mislim
na to koliko brzo smo navkinuti
da se krećemo
u savremenom dobu.
Obično nas nije briga za
popravku, čišćenje,
za to da nosimo našu šolju za kafu,
našu torbu za kupovinu,
našu flašicu vode.
Koristimo ih, bacimo ih
i zaboravimo na njih
jer znamo da postoji radna snaga
sa druge strane koja će ih pokupiti.
Danas želim da predložim
par načina
za razmišljanje o čistoći
koji će možda pomoći
da se ukloni žig
i da se oni uvedu u ovaj razgovor
o tome kako postići da grad
bude održiv i human.
Mislim da je njihov rad
pomalo liturgijski.
Svakog dana su na ulici u ritmu.
U mnogo gradova nose uniforme.
Znate kada da ih očekujete.
I njihov posao omogućava naš.
Oni su skoro neki oblik garancije.
Tok koji održavaju
čuva nas od nas samih,
od naše nečistoće, odbačenih stvari
i taj tok mora uvek da se održava
bez obzira na sve.
Dan nakon 11. septrembra 2001.,
čula sam zavijanje
đubretarskog kamiona na ulicama
i zgrabila sam sina koji je tad
bio novorođenče i potrčala dole
i tu je bio čovek koji je išao svojom
maršrutom za reciklažu papira
isto kao i svake srede.
Pokušala sam da mu se zahvalim
za to što radi svoj posao
baš tog dana, od svih dana,
ali počela sam da plačem.
I on me je pogledao
i samo je klimnuo glavom i rekao:
"Bićemo u redu.
Bićemo u redu."
Kasnije sam započela
svoje istraživanje o čistoći
i ponovo sam srela tog čoveka.
Zove se Poli
i radili smo zajedno mnogo puta
i postali smo dobri prijatelji.
Želim da verujem da je Poli
bio u pravu.
Bićemo u redu.
Ali u našim naporima
da reorganizujemo
svoje postojanje kao vrste
na ovoj planeti,
moramo da uračunamo
i uzmemo u obzir
sve troškove, uključujući
i stvarni trošak
ljudskog rada.
I takođe treba da budemo
dobro informisani
da dopremo do ljudi
koji obavljaju taj posao
i dobijemo njihovo stručno mišljenje
o tome kako razmišljamo o održivosti,
kako pravimo sisteme oko nje,
što će nas možda odvesti
od recikliranja na pločniku,
što je neverovatan uspeh
za 40 godina,
preko SAD i zemalja širom sveta,
i podići nas do šireg horizonta
gde posmatramo druge oblike otpada
koji mogu da se smanje,
od proizvodnje do industrijskih izvora.
Komunalni otpad, na koji mislimo
kada pričamo o smeću,
obuhvata 3% protoka otpada u državi.
To je neverovatna statistika.
Tako da u toku svojih dana,
u toku svojih života,
sledeći put kada vidite
nekoga čiji je posao
da čisti za vama,
odvojite vreme da im odate priznanje.
Da im kažete hvala.
(Aplauz)
Pre smo rešavali
velike probleme.
21. jula 1969. godine
Baz Oldrin se iskrcao iz
lunarnog modula Apolo 11
i kročio je na
More spokoja.
Armstrong i Oldrin
su bili sami
ali je njihovo prisustvo
na mesečevom sivom tlu
bilo kulminacija
teškog zajedničkog napora.
Program Apolo
predstavljao je najveću
mobilizaciju u mirnodopsko vreme
u istoriji Sjedinjenih Država.
Na odlazak na Mesec
NASA je potrošila
oko 180 milijardi
današnjih dolara,
ili 4 procenta
saveznog budžeta.
Na Apolu je radilo
400.000 ljudi
i projekat je zahtevao
saradnju 20.000
kompanija, univerziteta
i vladinih organizacija.
Ljudi su umirali, uključujući
i postavu Apola 1.
Ali pre završetka
tog programa
24 čoveka je
otišlo na Mesec.
Dvanaestorica su hodala po
njegovoj površini, od kojih je,
nakon Armstrongove
smrti prošle godine,
sada najstariji Oldrin.
A zašto su išli tamo?
Nisu mnogo doneli nazad:
381kg starog kamenja
i nešto što su sva
dvadesetčetvorica posle naglašavala -
novo shvatanje sićušnosti
i krhkosti naše
zajedničke rodne planete.
Zašto su išli tamo?
Ciničan odgovor je da su išli
zato što je predsednik
Kenedi hteo da pokaže
Sovjetima da njegova
nacija ima bolje rakete.
Ali, Kenedijeve reči na
Univerzitetu Rajs 1962.
daju bolju sliku.
(Snimak)
Kenedi: „A zašto, pitaju neki, na Mesec?
Zašto da nam to bude cilj?
A mogu pitati i
zašto se penjati na
najvišu planinu?
Zašto pre 35 godina
preletati Atlantik?
Zašto se takmičiti s
teškim protivnicima?
Mi biramo da idemo na Mesec.
Mi biramo da idemo na Mesec.
(Aplauz)
Mi biramo da idemo na
Mesec u ovoj deceniji
i da radimo druge stvari
ne zato što su lake,
nego zato što su teške."
Džejson Pontin: Savremenicima
Apolo nije bio samo
pobeda Zapada nad Istokom
u Hladnom ratu.
U to vreme,
najjača emocija
bila je čuđenje
uzvišenoj moći tehnologije.
Išli su tamo jer je
to bila velika stvar.
Sletanje na Mesec
desilo se kao posledica
dugog niza velikih
tehnoloških uspeha.
U prvoj polovini 20.
veka stvoreni su
montažna traka i avion,
penicilin i vakcina
protiv tuberkuloze.
Sredinom prošlog veka,
dečja paraliza je iskorenjena,
a male boginje uništene.
Činilo se da
tehnologija poseduje
ono što je Alvin
Tofler 1970. godine
nazvao „ubrzani udar".
Tokom čitave istorije
nismo mogli da se
krećemo brže od konja
ili broda s jedrima,
ali 1969. godine,
posada Apola 10
letela je brzinom od 40.000 km/h.
Posle 1970. godine
nijedno ljudsko biće
nije se vratilo na Mesec.
Niko nije leteo
brže od posade
Apola 10,
i bezbrižni optimizam po
pitanju moći tehnologije
ispario je,
kao što smo mislili da će i veliki
problemi koje bi tehnologija rešila,
kao što je odlazak na Mars,
stvaranje ekološke energije,
lečenje raka,
ili prehranjivanje čovečanstva,
počeli su da se čine
užasno teškim.
Sećam se da sam
gledao lansiranje Apola 17.
Imao sam 5 godina
i majka mi je rekla
da ne gledam
u izduvne vatre
rakete Saturn V.
Nisam ni znao da
će to biti poslednja
misija na Mesec,
ali sam bio potpuno
siguran da će
za mog života na
Marsu biti kolonije.
I tako „nešto što se dogodilo
s našom sposobnošću da
probleme rešavamo tehnologijom"
postalo je banalnost.
Stalno to čujete.
U prethodna dva dana smo
to čuli ovde na TED-u.
Čini se kao da su nas
tehnolozi odvratili,
a sebe obogatili
običnim igračkama,
stvarima poput ajfona,
aplikacija i društvenih mreža,
ili algoritama za ubrzavanje
automatske trgovine.
Nema ničeg lošeg
u većini nabrojanih stvari.
Proširile su i
obogatile naše živote.
Ali, one ne rešavaju
velike probleme čovečanstva.
Šta se dogodilo?
U Silicijumskoj dolini
postoji uskogrudo objašnjenje
koje priznaje finansiranje
manje ambicioznih firmi
u odnosu na ranije godine
kada su finansirali
Intel, Majkrosoft, Epl i Dženentek.
Silicijumska dolina
krivi tržište,
konkretno, podsticaje koje
potencijalni investitori
nude preduzetnicima.
Silicijumska dolina tvrdi
da se potencijalno investiranje
pomerilo od finansiranja
ideja koje transformišu
ka finansiranju
problema koji rastu,
ili čak lažnih problema.
Ali ja ne smatram da je to
objašnjenje dovoljno dobro.
Ono uglavnom objašnjava šta nije
u redu sa Silicijumskom dolinom.
Čak i kada su potencijalni
investitori bili
bez rizika, preferirali su
manje investicije,
male investicije koje su
nudile izlaz za 10 godina.
Potencijalni investitori se
oduvek bore da
puno ulože u tehnologije
poput energije,
za šta su kapitalna
ulaganja ogromna
i čiji je razvoj dug i razvučen,
a potencijalni investitori nikad,
nikad nisu finansirali razvoj
tehnologija koje bi
rešavale velike probleme,
i koje nemaju trenutnu 
komercijalnu vrednost.
Ne, razlozi zbog kojih ne možemo
da rešimo velike probleme
mnogo su komplikovaniji
i mnogo dublji.
Nekada izaberemo da
ne rešavamo velike probleme.
Mogli bismo da odemo na Mars
kad bismo hteli.
NASA čak ima
i nacrt projekta.
Ali, odlazak na Mars bi usledio
nakon političke odluke
s odobrenjem naroda, ali to
se nikada neće desiti.
Nećemo otići na Mars
jer svi smatraju
da ima mnogo
bitnijih stvari
da se uradi
ovde na Zemlji.
Nekad ne možemo da
rešimo velike probleme
jer naš politički
sistem ne radi dobro.
Danas, manje
od dva posto
svetske potrošnje
električne struje
stvara se iz naprednih,
obnovljivih izvora,
kao što su sunce,
vetar i biogoriva,
manje od dva posto,
a razlog tome je
čisto ekonomski.
Ugalj i prirodni gas su
jeftiniji izvor energije
od sunca i vetra,
a nafta je jeftinija
od biogoriva.
Mi želimo alternativne
izvore energije,
koji se mogu takmičiti
u ceni. Nema ih.
Tehnolozi, poslovni lideri
i ekonomisti se u
suštini slažu
kako bi nacionalna politika
i međunarodni ugovori
trebalo da podstaknu razvoj
alternativne energije:
većinom, značajnim povećanjem
energetskih istraživanja i razvoja
i neke vrste cene ugljenika.
Ali nema nade da ćemo u
sadašnjoj političkoj situaciji
videti američku
energetsku politiku
ili međunarodne dogovore koji
oslikavaju taj konsenzus.
Ponekad se za velike probleme
koji se čine tehničkim
ispostavi da nisu takvi.
Uzrokom gladi se
dugo smatrala
nemogućnost snabdevanja hranom.
Ali tridesetogodišnja istraživanja
naučila su nas
da je glad
politička kriza
koja katastrofalno pogađa
raspodelu hrane.
Tehnologija može da unapredi
stvari poput prinosa useva
ili sistema skladištenja i
transporta hrane,
ali glad će postojati dokle god
postoje loše vlade.
Konačno, čini se da veliki problemi
nekad izbegavaju rešenja
jer mi taj problem 
istinski ne razumemo.
Predsednik Nikson je 1971.
objavio rat raku
ali smo ubrzo otkrili da
postoji mnogo vrsta raka,
od kojih je većina đavolski
otporna na terapiju,
i tek su u poslednjih
deset godina
efektivne terapije
postale realnost.
Teški problemi su teški.
Nije tačno da ne možemo da rešimo
velike probleme uz pomoć tehnologije.
Možemo, moramo,
ali sva četiri elementa
moraju biti prisutna:
političke vođe
i javnost
moraju mariti
za rešavanje problema;
institucije moraju podržati rešenje;
problem zaista mora
biti tehnološki;
i moramo ga razumeti.
Misija Apolo,
koja je postala vrsta metafore
za tehnološku sposobnost
rešavanja velikih problema,
zadovoljila je
te kriterijume.
Ali to je neizvodljiv
model za budućnost.
Nije ovo 1961. godina.
Nema podsticajnog takmičenja
poput Hladnog rata,
niti političara poput
Džona Kenedija
koji će učiniti herojskim
teškoću i opasnost,
nema ni popularne naučno
fantastične mitologije
poput istraživanja
Sunčevog sistema.
A povrh svega,
odlazak na Mesec
ispostavio se kao laka stvar.
Bio je udaljen samo tri dana.
I verovatno to čak
nije ni bilo rešavanje
nekog teškog problema.
Ostali smo sami danas,
a rešenja za budućnost
će se teže otkrivati.
Bog zna da nam
ne fali izazova.
Hvala vam lepo.
(Aplauz)
Širom sveta držim predavanja o Darvinu,
i uglavnom objašnjavam
čudno izvrtanje Darvinovog rezonovanja.
Taj naslov, ta fraza potiče od kritičara, ranih kritičara,
a ovo je pasus koji ja obožavam i sada ću vam ga pročitati.
"U teoriji sa kojom treba da se nosimo, Apsolutno Neznanje je glavni tvorac,
tako da treba jasno da naglasimo osnovni princip čitavog sistema,
a to je da preduslov za pravljenje savršene i lepe mašine
nije u tome da znamo kako da je napravimo.
Putem pažljive analize dolazimo do toga da ovaj predlog iznosi
u suštinskoj formi osnovnu pogrešku Teorije,
i ispoljava u nekoliko reči značenje gospodina Darvina,
a on čudnim izokretanjem rezonovanja,
izgleda da smatra da je Apsolutno Neznanje potpuno kvalifikovano
da preuzme mesto Apsolutnoj Mudrosti u dostignućima kreativnih veština."
Tačno. Tačno. To jeste čudno izokretanje.
Brošura kreacionista sadrži ovu divnu stranu:
"Test broj dva:
da li znate za zgradu bez graditelja? Da/Ne.
Da li znate za sliku koju niko nije naslikao? Da/Ne.
Da li znate za bilo koja kola koja nije inženjer napravio? Da/Ne.
Ukoliko ste odgovorili sa "Da" na bilo koje od pitanja, pružite objašnjenje."
Aha! Zaista smatram da je ovo čudno izvrtanje logike.
Pomislili biste da je razumno smatrati
da stvaranje zahteva inteligentnog stvaraoca.
Ali Darvin nam pokazuje da je to prosto pogrešno.
Danas ću, doduše, pričati o drugom čudnom izvrtanju Darvinove teorije,
koje je na prvi pogled, jednako zagonetno, ali iz mnogo razloga jednako važno.
Podrazumeva se da volimo čokoladu zato što je slatka.
Muškarcima se sviđaju ovakve devojke jer su seksi.
Obožavamo bebe jer su simpatične.
I, naravno, šale nas zabavljaju jer su smešne.
To je sve postavljeno unatraške. Zaista. Darvin pokazuje i zašto.
Počnimo sa slatkišima. Naša želja za slatkišima je složena forma detektora šećera;
šećer sadrži mnogo energije i mi smo samo programirani da nam se to sviđa,
grubo rečeno, usled toga volimo šećer.
Med je sladak jer nam je to ukusno, a ne "ukusan nam je jer je sladak."
Ne postoji ništa što je samo po sebi slatko kod meda.
Ukoliko biste posmatrali molekule glukoze dok ne oslepite,
ne biste uvideli zašto imaju ukus slatkog.
Morate da analizirate naš mozak da biste shvatili zašto je to slatko.
Ako mislite da je prvo postojalo slatko,
a da smo evoluirali nakon toga da nam se to sviđa,
pogrešno ste to shvatili, to je pogrešno. Dešava se upravo suprotno.
Osećaj slatkog je rođen sa programom koji je evoluirao.
Ne postoji ništa kod ovih dama što je samo po sebi seksi.
Dobro je što je tako, jer da nije,
majka priroda bi imala problem:
Kako biste naterali šimpanze da se razmnožavaju?
Možda ste pomislili, aha, rešenje je u halucinacijama.
To jeste jedno od rešenja, ali postoji i bolje rešenje.
Samo programirajte šimpanze tako da im se takav izgled sviđa,
i očigledno je da im se sviđa.
To je sve.
Tokom šest miliona godina, mi i šimpanze smo evoluirali na različite načine.
Mi smo postali ćosavi, što je čudno,
iz ovog ili onog razloga, a one nisu.
Da nismo, onda bi ovo verovatno bio uzor seksipila.
Naša želja za slatkišima je usavršena i instinktivna želja za hranom visokog sadržaja energije.
Nije izumljena zbog čokoladne torte.
Čokoladna torta je supernormalni stimulus.
Ovaj termin je iskovao Niko Tinbergen,
koji je uradio čuvene eksperimente na galebovima
i otkrio je da ukoliko uveličate
narandžastu tačku na kljunu, učinite je upadljivijom
ženke galebova će čak snažnije kljucati po njoj.
To je prosto njima bio hiperstimulus, i obožavali su to.
Ono što možemo uočiti kod recimo torte od čokolade
je da je to supernormalni stimulus koji poboljšava naš ugrađeni program.
Postoji mnogo supernormalnih stimulusa, torta od čokolade je jedan.
Seksipil se odlikuje mnogim supernormalnim stimulusima.
Čak i kod simpatičnih fenomena postoje supernormalni stimulusi. Evo jednog dobrog primera.
Važno je da volimo bebe i da nas, na primer, ne odbijaju prljave pelene.
Bebe moraju da privuku našu pristrasnost i brigu, i to i čine.
Uzgred, skorašnja studija je pokazala da majke
više vole miris prljavih pelena svojih beba.
Tako da priroda ovde deluje na mnogo nivoa.
Sada, kada bebe ne bi izgledale kako izgledaju, i ukoliko bi izgledale ovako,
onda bi nama to bilo simpatično, to je ono što bismo smatrali -
misllili bismo, oh, Bože, da li želim ikada da zagrlim ovo.
To je čudno izvrtanje.
Sada, napokon o smešnom. Moj odgovor je u stvari ista priča.
To je teško, to je nešto što nije očigledno. Zato sam to ostavio za kraj.
Neću moći da kažem previše o tome.
Morate to da posmatrate sa evolutivnog aspekta, morate da razmilite o teškom
poslu koji treba uraditi, to je prljav posao, neko mora da ga završi,
zato je važno da doživimo moćnu, urođenu nagradu za to kada uspemo.
Mislim da smo došli do odgovora, ja i nekoliko mojih kolega.
To je neuralni sistem koji je uspostavljen kako bi nagradio mozak
za obavljanje prljavog, činovničkog posla.
Naš slogan za ovaj pogled je
da je to radost koju donosi otklanjanje grešaka.
Nemam vremena da vam sve to predstavim,
ali mogu vam reći da se samo određeni tipovi otklanjanja grešaka nagrađuju.
Mi prosto koristimo humor kao neuro-naučni test tako što
uključujemo i isključujemo humor, tako što pritiskamo dugme na šali,
sada nije zabavno, oh, sada je zabavnije,
sada ćemo podesiti to još malo..sada nije zabavno,
i radeći to mi ustvari možemo naučiti nešto
o samoj arhitekturi mozga,
o funkcionalnoj arhitekturi mozga.
Autor ovoga je Metju Harli. To nazivamo Harlijevim modelom.
On je informatičar, Redžinald Adams je psiholog, i ono sam ja,
i pišemo knjigu o svemu tome.
Mnogo vam hvala.
Pretpostavljam da svaka
dobrotvorna radnica u Africi
dođe do stadijuma u svojoj karijeri
kada želi da uzme
sav novac za svoj projekat -
možda je u pitanju
škola ili program obuke -
spakuje ga u torbu,
sedne na avion koji leti preko
najsiromašnijih sela u državi,
i počne da baca taj novac kroz prozor.
Jer za veterana dobrotvornog radnika,
ideja o stavljanju čistog keša
u ruke najsiromašnijih ljudi na planeti
ne zvuči suludo,
već zadovoljavajuće.
Doživela sam taj trenutak
oko svoje desete godine rada,
i srećom, tada sam naučila
da ova ideja zapravo postoji,
i to je možda upravo ono
što sistemu treba.
Ekonomisti to zovu
nezavisnim prebačajem novca,
i to je upravo to: novac dat
bez ikakvih obaveza.
Vlade u državama u razvoju
rade ovo decenijama,
i tek sada, sa više dokaza
i novom tehnologijom, moguće je
napraviti od ovoga
model za deljenje pomoći.
Prilično je jednostavna ideja, zar ne?
Zašto sam onda provela deceniju
radeći druge stvari
za siromašne?
Iskreno, verovala sam da mogu
da učinim više dobrog
sa novcem za siromašne
nego što siromašni mogu da urade za sebe.
Imala sam dve pretpostavke:
jedna je da su siromašni ljudi
delimično siromašni
jer su neobrazovani
i ne prave dobre izbore;
druga je da su nam potrebni
ljudi poput mene
da shvate šta im treba i daju im to.
Izgleda da dokazi pokazuju suprotno.
Poslednjih godina,
istraživači su proučavali
šta se dešava kada damo novac
siromašnim ljudima.
Desetine istraživanja uveliko pokazuju
da ljudi koriste prebačaj novca
da poboljšaju svoje sopstvene živote.
Trudnica u Urugvaju kupuje bolju hranu
i rađa zdravije bebe.
Šrilančani ulažu u svoj posao.
Istraživači koji su proučavali
naš rad u Keniji
su otkrili da su ljudi ulagali
u različite resurse,
od stoke do opreme
i renoviranja u kući,
i primetili su povećanja u prihodima
od posla i poljoprivrede
godinu dana nakon što je novac poslat.
Nijedno od ovih istraživanja
nije otkrilo da ljudi
troše više na piće i duvan
ili da ljudi rade manje.
Zapravo, rade više.
To su sve materijalne potrebe.
U Vijetnamu, stariji primaoci su koristili
prebačaj novca da bi platili
svoje kovčege.
Kao neko ko se pita
da li je Maslov pogrešio,
smatram davanje ovakvog prioriteta
duhovnim potrebama
veoma poniznim.
Ne znam da li bih izabrala
da dajem hranu,
opremu ili kovčege,
što pokreće pitanje:
koliko smo dobri u deljenju resursa
u ime siromašnih?
Da li smo vredni troška?
Ponovo, možemo da posmatramo
iskustvene dokaze
o tome šta se dešava kada
dajemo ljudima stvari
po našem izboru.
Jedno iscrpno istraživanje
posmatralo je program u Indiji
gde se daje stoka takozvanim
"ultrasiromašnima",
i otkrili su da se 30 procenata primalaca
okrenulo i prodalo stoku koju su dobili
za novac.
Prava ironija je
da su za svako sredstvo vredno 100 dolara
koje je ovaj program dao nekome,
oni potrošili ostalih 99 dolara
da to urade.
Šta ako umesto toga koristimo
tehnologiju da bismo stavili novac
od agencija za pomoć ili bilo koga od nas
direktno u ruke siromašne osobe?
Danas, tri od četiri Kenijca
koriste mobilni novac,
koji je zapravo bankovni račun
kojim može da se upravlja
sa bilo kog mobilnog telefona.
Pošiljalac može da plati
uslugu transfera od 1,6%
i klikom na dugme
pošalje novac direktno na račun primaoca
bez posrednika.
Poput tehnologija koje menjaju privredu
u našim životima,
tehnologija plaćanja u siromašnim zemljama
može da promeni pomoć.
Širi se toliko brzo da je moguće
zamisliti dostizanje milijarde
najsiromašnijih ljudi na svetu
na ovaj način.
To smo mi počeli da radimo
u "GiveDirectly".
Mi smo prva organizacija
koja omogućava prebačaj novca siromašnima.
Poslali smo novac za 35 000 ljudi
širom ruralne Kenije
i Ugande
u jednostrukim isplatama od 1000 dolara,
po porodici.
Do sada smo tražili najsiromašnije ljude
u najsiromašnijim selima
i u ovom delu sveta,
to su oni koji žive u kućama
od blata i trske,
a ne cementa i čelika.
Recimo da je to vaša porodica.
Mi se pojavimo na vašim vratima
sa android telefonom.
Uzmemo vaše ime, slikamo vas
i vašu brvnaru
i uzmemo GPS koordinate.
Iste noći, pošaljemo sve podatke u oblak
i svaki deo proverava
nezavisni tim
koristeći, na primer, satelitske snimke.
Zatim, mi se vratimo,
prodamo vam običan mobilni telefon
ako ga već nemate,
i nekoliko nedelja kasnije,
pošaljemo vam novac na njega.
Nešto što je pre pet godina
delovalo nemoguće,
danas možemo da uradimo efikasno
i bez korupcije.
Što više novca dajemo siromašnima,
i što više dokaza imamo
da to funkcioniše,
to više moramo da uzmemo u obzir
sve ostalo što dajemo.
Danas je logika kod pomoći
previše često to
da činimo makar nešto dobro.
Kada smo popustljivi
sa time kao svojim standardom,
kada kažemo sebi da je davanje pomoći
bolje nego ne davati ništa,
težimo da ulažemo neefikasno,
u sopstvene ideje za koje mislimo
da su inovativne,
u pisanje izveštaja,
u avionske karte i terenska vozila.
Šta ako bi logika bila:
da li bismo učinili bolje
od davanja novca direktno?
Organizacije bi trebalo da dokažu
da rade više dobrog za siromašne
nego što siromašni mogu
da urade za sebe.
Naravno, davanje novca neće stvoriti
javna dobra
poput iskorenjivanja bolesti
ili građenja jakih institucija,
ali bi moglo da postavi viši standard
za načine na koji pomažemo porodicama
da poboljšaju svoje živote.
Verujem u pomoć.
Verujem da je većina pomoći
bolja od običnog
bacanja novca iz aviona.
Potpuno sam sigurna
da većina pomoći danas
nije bolja od direktnog davanja
novca siromašnima.
Nadam se da će biti jednog dana.
Hvala vam.
(Aplauz)
Nalazim se na 40 metara dubine u ilegalnom rudniku u Gani.
Vazduh je težak od vrućine i prašine
i jedva se diše.
Osećam dašak oznojenih tela kako prolaze pored mene
u pomrčini, ali ne vidim mnogo više.
Čujem glasove, ali većinom je to samo
kakofonija muškaraca koji kašlju
i kamenja koje se lomi primitivnim alatima.
Kao i ostali, nosim treperavo, jeftino svetlo,
koje mi je zavezano za glavu elastičnom, dronjavom trakom
i jedva mogu da razlikujem klizave grane
koje podržavaju zidove ove rupe od pola metara kvadratnih,
koja zaranja stotinama metara duboko u zemlju.
Kada mi glava padne, odjednom se setim rudara
koga sam upoznala nekoliko dana ranije, koji je izgubio ravnotežu
i pao nebrojeno mnogo metara niz to okno.
Dok danas stojim ovde i dok vam govorim,
ovi muškarci su i dalje duboko u toj rupi,
rizikujući svoje živote bez plate ili kompenzacije
i često umiru.
Ja sam se popela uz tu rupu i otišla sam kući,
ali oni najverovatnije nikada neće, jer su u zamci ropstva.
U poslednjih 28 godina zabeležila sam
autohtone kulture u preko 70 zemalja,
na šest kontinenata i 2009. godine imala sam posebnu čast
da budem jedini izlagač na Mirovnom samitu u Vankuveru.
Među svim izuzetnim ljudima koje sam tamo upoznala,
upoznala sam i pristalicu nevladine organizacije
Oslobodimo robove,
koja je posvećena iskorenjivanju modernog ropstva.
Počeli smo da razgovaramo o ropstvu i stvarno
sam počela da učim o ropstvu,
jer sam zasigurno znala da ono postoji u svetu,
ali ne u tim razmerama.
Nakon što smo završili razgovor, osetila sam se ušasno
i iskreno osramoćena sopstvenim neznanjem
da ovakvo zverstvo postoji u moje vreme i pomislila sam,
ako ja ne znam, koliko još ljudi ne zna?
Počelo je da mi se kuva u stomaku,
tako da sam nakon nekoliko nedelja
odletela u Los Anđeles da se nađem sa direktorom
Oslobodimo robove i ponudila im pomoć.
Odatle je započelo moje putovanje u moderno ropstvo.
Začuđujuće, već sam bila na mnogim od ovih mesta ranije.
Neke sam čak i smatrala svojim drugim domom.
Ali ovoga puta sam videla sve te skrivene stvari.
Konzervativna procena nam govori da postoji preko
27 miliona ljudi koji su robovi danas u svetu.
To je duplo više ljudi od onih koji su uzeti iz Afrike
tokom cele preko-atlantske trgovine robljem.
Pre 150 godina, rob u poljoprivredi
koštao je trećinu godišnje plate
američkog radnika.
To je oko 50 000 dolara današnjeg novca.
Dok danas čitave porodice mogu biti
porobljene generacijama
zbog duga koji iznosi samo 18 dolara.
Začuđujuće, ropstvo donosi zaradu
od više od 13 milijardi dolara svuda u svetu svake godine.
Mnoge su prevarili lažnim obećanjima
o dobrom obrazovanju, boljem poslu, da bi zatim saznali
da su prisiljeni da rade bez novčane naknade,
pod pretnjama nasiljem i oni ne mogu tek tako da odu.
Današnje ropstvo povezano je sa trgovinom,
tako da dobra koja robovi proizvode imaju vrednost,
dok su ljudi koji ih proizvode za jednokratnu upotrebu.
Ropstvo postoji skoro svuda u svetu,
ali je ilegalno svuda u svetu.
U Indiji i Nepalu upoznata sam sa sušionicama.
Neobičan i sjajan prizor bio je kao
ulaženje u antički Egipat ili Danteov pakao.
Obavijeni temperaturama od 130 stepeni,
muškarci, žene, deca, zapravo cele porodice
bili su uvijeni u težak prekrivač prašine,
dok su mehanički slagali cigle na glave,
do 18 cigala u isto vreme i nosili ih
od vrelih pećnica do kamiona
udaljenih stotinama kilometara.
Iscrpljeni od monotonije i premora,
rade u tišini, ponavljajući zadatak
16 ili 17 sati dnevno.
Nije bilo pauza za hranu, pauza za vodu
i ozbiljna dehidratacija učinila je da uriniranje
bude nepotrebno.
Vrućina i prašina su bile toliko sveprožimajuće
da mi je kamera postala toliko vruća
da nije mogla ni da se dodirne
i prestala je da radi.
Svakih 20 minuta morala sam da trčim nazad do džipa
da očistim opremu i da je stavim ispod klime
da je oživim i dok sam sedela tamo,
pomislila sam da se o mojoj kameri mnogo više vodi računa
nego o ovim ljudima.
Nazad u pećnici htela sam da zaplačem,
ali me je abolicionist do mene brzo zgrabio
i rekao: "Lisa, nemoj to da radiš.
Nemoj to ovde da radiš."
Jasno mi je objasnio da je pokazivanje emocija
vrlo opasno na ovakvom mestu,
ne samo za mene, već za njih.
Nisam mogla da im ponudim nikakvu direktnu pomoć.
Nisam mogla da im dam novac, ništa.
Nisam bila građanin te zemlje.
Mogla sam da ih dovedem u goru situaciju
od one u kojoj su već bili.
Morala sam da se oslonim na
Oslobodimo robove da rade
u okvirima sistema za njihovo oslobađanje
i verovala sam da će uspeti.
Što se mene tiče, morala sam da čekam da dođem kući
da zaista osetim kako mi se srce slama.
Na Himalajima, naišla sam na decu koja su nosila kamenje
kilometrima niz planinski teren,
do kamiona koji su čekali na putevima dole.
Velike ploče bile su teže
od dece koja su ih nosila
i deca su ih dizala na glave,
koristeći ručno pravljene pojaseve od štapa i kanapa
i iscepane odeće.
Teško je posvedočiti nečemu toliko potresnom.
Kako možemo da utičemo na nešto tako podmuklo,
a tako prožimajuće?
Neki ni ne znaju da su porobljeni,
ljudi koji rade 16, 17 sati dnevno bez bilo kakve plate,
jer je tako celog njihovog života.
Nemaju sa čim da uporede.
Kada su ovi seljaci zatražili svoju slobodu,
robovlasnici su im zapalili kuće.
Zaista, ovi ljudi nisu imali ništa
i bili su toliko prestrašeni, želeli su da odustanu,
ali žena u centru ih je ubeđivala da ne odustaju
i abolicionisti na terenu
su im pomogli da dobiju kamenolom u najam,
tako da sada rade isti posao koji slama kičmu,
ali sada to rade za sebe, plaćeni su za to
i rade u slobodi.
Obično pomislimo na trgovinu belim robljem
kada čujemo reč ropstvo
i zbog ove svesti rasprostranjene širom sveta
upozorili su me da će biti teško da radim bezbedno
baš u ovoj industriji.
U Katmanduu pratnja su mi bile žene koje
su i same pre toga bile belo roblje.
Požurile su me niz uzano stepenište
koje je vodilo do prljavog, zadimljeno 
fluorescentno osvetljenog podruma.
Ovo nije bio bordel per se.
Bio je više kao restoran.
Kabinski restorani, kako se za njih zna u ovom poslu,
su glavno mesto za prinudnu prostituciju.
Svaki ima male, privatne sobe, gde su robovi,
žene sa mladim devojčicama i dečacima,
neki od njih imaju samo sedam godina,
naterani da zabavljaju mušterije
i da ih ohrabruju da kupe još hrane i alkohola.
Svaka kabina je mračna i prljava,
prepoznaje se po naslikanom broju na zidu
i podeljena je šperpločom i zavesom.
Radnice ovde obično pretrpe tragično, 
seksualno zlostavljanje
u rukama svojih mušterija.
Dok sam stajala u gotovo potpunom mraku,
sećam se da sam osećala
brzi, vreli strah i u tom trenutku
mogla sam samo da zamislim kako mora da je
biti zarobljen u tom paklu.
Imala sam samo jedan izlaz, stepenište odakle sam ušla.
Nisu postojala zadnja vrata.
Nije bilo dovoljno velikih prozora
kroz koje bi moglo da se iskoči.
Ovi ljudi nisu imali uopšte izlaza
i dok razgovaramo o tako teškoj temi,
važno je primetiti da se ropstvo, 
uključujući i trgovinu belim robljem,
dešava i u našem dvorištu.
Desetine stotina ljudi su porobljeni u poljoprivredi,
u restoranima, u služenju po kućama
i lista može da se niže.
Skoro je New York Times objavio da
je između 100 000 i 300 000 američke dece
prodato u belo roblje svake godine.
Svuda je oko nas. Mi samo ne vidimo.
Tekstilna industrija je često još jedna
industrija na koju pomislimo
kada čujemo o ropstvu.
Posetila sam sela u Indiji gde su čitave porodice porobljene
u industriji svile.
Ovo je porodični portret.
Obojene crne ruke su očeve, dok su plave
i crvene, ruke njegovih sinova.
Mešaju boju u ovim velikim buradima
i uranjaju svilu u tečnost do svojih laktova,
ali boja je otrovna.
Moj prevodilac mi je ispričao njihove priče.
"Nemamo slobodu", rekli su.
"Ipak se još uvek nadamo da ćemo
moći da napustimo ovu kuću
jednoga dana i da odemo negde drugde
gde bismo bili plaćeni za bojenje."
Procenjuje se da je više od 4 000 dece
porobljeno na jezeru Volta,
najvećem veštačkom jezeru na svetu.
Čim smo stigli, htela sam samo da bacim pogled.
Videla sam nešto što je izgledalo
kao porodica koja peca u čamcu,
dva starija brata, nekoliko mlađe dece, ima smisla, zar ne?
Pogrešno. Svi su bili robovi.
Deca su uzeta od svojih porodica,
prodata su i nestala,
primorana su da rade nebrojeno mnogo sati na ovim čamcima
na jezeru, iako ne znaju da plivaju.
Ovo dete ima osam godina.
Tresao se kada mu se naš čamac približio,
prestrašen da će mu srušiti malecni kanu.
Uplašio se da ćemo ga prevrnuti u vodu.
Skeletne grane drveta uranjale su u jezero Volte
i često su hvatale ribolovačke mreže i premorenu,
prestrašenu decu bacaju u vodu
da otpetljaju mrežu.
Mnogi od njih se dave.
Od kad zna za sebe, terali su ga da radi
na jezeru.
Preplašen od svog gazde, neće pobeći
i pošto su ga okrutno tretirali celog života,
prenosi to mlađim robovima
kojima upravlja.
Srela sam ove dečake u pet sati ujutru,
kada su izvlačili jenu od poslednjih mreža,
s tim da su radili od jedan ujutru
po hladnoj, vetrovitoj noći.
Važno je naznačiti da su ove mreže teške
više od 400 kilograma kada su napunjene ribom.
Želim da vam predstavim Kofi.
Kofi je spašen iz ribarskog sela.
Upoznala sam ga u skloništu gde Oslobodimo robove
rehabilituju žrtve ropstva.
Videli su ga kako se kupa na izvoru,
tako što se poliva velikim kofama preko glave
i predivna vest je,
dok vi i ja sedimo danas ovde i pričamo,
Kofi je ponovo sa svojom porodicom
i što je još bolje, njegovoj porodici su dali alate
da bi zaradili za život i da bi im deca bila bezbedna.
Kofi je otelotvorenje mogućnosti.
Ko će postati jer se neko založio
i promenio nešto u njegovom životu?
Vozeći se putem u Gani
sa partnerima iz Oslobodimo robove,
partner abolicionist na motoru, odjednom je ubrzao
do našeg džipa i pokucao nam na prozor.
Rekao nam je da ga pratimo niz prašnjavi put u džunglu.
Na kraju puta, požurio nas je da izađemo iz auta
i rekao vozaču da brzo ode.
Zatim je pokazao na jedva vidljivu stazu
i rekao: "Ovo je staza, ovo je staza. Idite."
Kako smo išli niz stazu, gurali smo sa strane puzavicu,
koja je blokirala put i nakon skoro sat vremena hoda,
otkrili smo da je staza poplavljena skorim kišama,
podigla sam fotografsku opremu iznad glave
dok smo se spuštali u ovu vodu koja mi je dosegla do grudi.
Nakon dodatnih dva sata hodanja, krivudava staza
se odjednom završila na proplanku i ispred nas
bilo je mnoštvo rupa,
koje su mogle da stanu u veličinu fudbalskog terena
i sve su bile pune porobljenih ljudi koji su radili.
Mnoge žene su imale decu zavezanu na leđima,
dok su one tražile zlato
i gacale po vodi otrovnoj od žive.
Živa se koristi u procesu vađenja.
Ovi rudari su porobljeni u oknu ridnika
u drugom delu Gane.
Kada su izašli iz okna, bili su mokri do gole kože
od sopstvenog znoja.
Sećam se da sam gledala njihove umorne, krvave oči,
mnogi su bili ispod zemlje 72 sata.
Okna su i do 90 metara duboka i oni iznose
teške torbe kamenja, koje će kasnije biti prenesene
u drugu zonu, gde će kamen biti izlupan
da bi se iz njega moglo izvući zlato.
Na prvi pogled, mesto za lupanje kamena izgleda puno
moćnih ljudi, ali kada bolje pogledamo,
vidimo neke manje srećne kako rade na ivici,
kao i decu.
Svi oni su žrtve povreda, bolesti i nasilja.
Zapravo, vrlo je verovatno da će ova mišićava osoba
završiti kao ova ovde, iscrpljena od tuberkuloze
i od trovanja živom za samo nekoliko godina.
Ovo je Manuru. Kada mu je otac umro,
ujak ga je prodao da radi sa njim u rudnicima.
Kada mu je ujak umro, Manuru je nasledio dug svog ujaka,
što ga je dodatno teralo da bude porobljen u rudnicima.
Kada sam ga upoznala, radio je u rudnicima
14 godina i povreda noge koju vidite ovde
je zapravo od nezgode u rudniku,
koja je toliko ozbiljna, da doktori kažu
da bi trebalo da bude amputirana.
I pored svega toga, Manuru ima tuberkulozu,
uprkos čemu ga teraju da radi stalno
u tom rudničkom oknu.
Bez obzira na sve to, sanja da će postati slobodan
i postati obrazovan uz pomoć lokalnih aktivista,
kao što su Oslobodimo robove.
I upravo me njegova odlučnost,
uprkos nezamislivim okolnostima,
ispunjava strahopoštovanjem.
Želim da osvetlim ropstvo.
Kada sam radila na polju,
donela sam mnogo sveća sa sobom
i uz pomoć mog prevodioca,
podelila sam ljudima koje sam fotografisala,
čije sam priče želela da prosvetlim
i njihov položaj,
tako da sam, kada je bilo bezbedno za njih i za mene,
napravila ove slike.
Znali su da ćete njihovu sliku videti
vi koji ste negde u svetu.
Želela sam da znaju da ćemo im biti živi svedoci
i da ćemo učiniti sve što možemo
da pomognemo da promenimo nešto u njihovim životima.
Zaista verujem, ako možemo jedni druge da vidimo
kao jednaka ljudska bića, onda postaje vrlo teško
tolerisati grozote kao što je ropstvo.
Ove slike nisu slike problema. To su slike ljudi,
stvarnih ljudi, kao što smo vi i ja i svi zaslužuju
jednaka prava, dostojanstvo i poštovanje
tokom svog života.
Nema dana da prođe, a da ne pomislim
na ove mnogobrojne, prelepe ljude 
prema kojima se loše ophodi,
a koje sam imala ogromnu čast da upoznam.
Nadam se da će ove slike da probude silu
u onima koji ih vide, ljudima kao što ste vi
i nadam se da će ta sila da raspali vatru
i ta će vatra osvetliti ropstvo,
jer bez te vatre, zver ropstva
može da nastavi da živi u senkama.
Hvala vam puno.
(Aplauz)
Pokušaću da vam objasnim zašto mi u stvari
možda baš i ne razumemo onoliko koliko mislimo da znamo.
Počeo bih sa četiri pitanja.
Nije u pitanju neka kulturološka stvar za ovaj period godine.
To je interna šala, uzgred budi rečeno.
Čak i ljudi koji znaju dosta o nauci
ne mogu lako da odgovore na ova četiri pitanja.
Ta pitanja sam postavio urednicima naučnih programa na televiziji,
potom nastavnicima nauke,
učiteljima nauke- a takođe i sedmogodišnjacima,
i zaključio sam da sedmogišnjaci daju malo bolje odgovore
u odnosu na drugu publiku, što je iznenađujuće.
Prvo pitanje koje možda želite da zapišete
ili fizički, na parčetu papira, ili na zamišljenom parčetu papira
u vašoj glavi. Oni koji prenos gledaju kod kuće, i vi to pokušajte.
Malo seme teži skoro pa ništa, a drvo je veoma teško, zar ne?
Mislim da se slažemo oko toga. Gde drvo dođe do materijala od kojeg je napravljena ova stolica?
Odakle sve ovo dolazi?
(kuca)
Sledeće pitanje za vas: da li možete da upalite malu sobnu sijalicu
uz pomoć baterije, sijalice i parčeta žice?
I da li biste mogli da nacrtate tu šemu, ne stvarno,
nego, da li biste znali da nacrtate dijagram
ukoliko biste morali? Ili biste samo rekli,
da je to ustvari nemoguće?
Treće pitanje, zašto je toplije leti nego zimi?
Mislim da se slažemo da su leta toplija od zima,
ali zašto? Na kraju, da li biste bili u stanju
i mogli biste da nažvrljate to, ukoliko želite--
da nažvrljate dijagram solarnog sistema,
i da pokažete oblik orbita planeta?
Da li biste mogli to da uradite?
Ukoliko možete, samo nažvrljajte tu šemu.
Okej. Deca dolaze do svojih ideja ne od nastavnika,
kao što nastavnici vole da misle, već se koriste zdravim razumom,
uče iz doživljavanja sveta oko sebe
i svega što se dešava između njih i njihovih drugara,
njihovih pazitelja, roditelja, i svih ostalih. Iz iskustva.
I, naravno, jedan od najvećih stručnjaka u ovoj oblasti bio je, blagosloven bio,
Kardinal Volsij. Budite veoma oprezni oko toga šta plasirate u glave ljudi,
jer je bukvalno nemoguće promeniti te misli posle, u redu?
(smeh)
U stvari, nisam baš siguran kako je umro.
Da li mu je odrubljena glava na kraju, ili je obešen?
(smeh)
Vratimo se ovim pitanjima na koje ste naravno tačno odgovorili,
i niste se konsultovali, i tako dalje.
Znate, ja bih inače prozivao ljude i ponižavao ih,
ali to možda nije prikladno sada.
Malo seme je zaista teško u suštini i sve ovo,
99% ove materije dolazi iz vazduha.
Ja mogu da garantujem da je 85% prisutnih, ili možda manje ovde na TED-u,
pomislilo da ta materija dolazi iz zemlje. Neki ljudi
verovatno dvoje iz publike bi posle došlo ovde i rapravljalo se sa mnom,
i tvrdili bi da u stvari ta materija dolazi iz zemlje.
Kada bi to bilo tačno tada bi kamioni širom države
dopunjavali zemljištem bašte ljudi, to bi bio odličan posao.
Ali, to se zapravo ne dešava.
Materija dolazi iz vazduha.
Ja sam položio sve svoje ispite iz biologije u Britaniji.
Dobio sam dobre ocene na tim testovima, ali i dalje sam po završenoj školi
mislio da ova materija dolazi iz zemljišta.
Drugo pitanje: da li možete da upalite malu svetiljku uz pomoć baterije, sijalice i parčeta žice?
Da, možete, i za koji sekund ću vam pokazati i kako.
Imam poprilično loše vesti za vas.
Doneo sam jedan snimak koji sam želeo da vam pokažem,
ali zvuk nažalost ne radi u ovoj sobi
tako da ću vam opisati na montipajtonovski način
šta se na tom snimku dešava. Grupa istraživača na snimku
odlazi na MIT na dan završne ceremonije.
Izabrali smo MIT jer je očigledno veoma udaljen odavde
i ne bi vam to previše smetalo
ali to funkcioniše na sličan način i u Britaniji
i na zapadnoj obali Amerike.
Postavili smo im ova pitanja,
diplomcima iz nauke, i nisu znali da na njih odgovore.
Bilo je puno ljudi koji su govorili:
"Zaista bih se iznenadio kada bi mi rekao da je ovo nastalo od vazduha.
To me veoma iznenađuje." To su ljudi koji studiraju nauku.
Onda ih mi presečemo: "Mi smo najbolji univerzitet nauke na svetu",
jer je to tipično za britansku nabeđenost.
(smeh)
Kada smo inženjerima diplomcima postavili to pitanja
rekli su da se to ne može izvesti.
Kada smo im dali bateriju, i parče žice i sijalicu,
i rekli: "Da li možete to da uradite?" Nisu mogli. U redu?
Slično je i na "Imperial College"-u u Londonu, uzgred budi rečeno,
nije ovo neka kampanja protiv Amerike.
Nije nego. Ovo je važno zato što jako mnogo novca ulažemo
u obrazovanje - onda bismo i mogli to da uradimo kako treba.
Postoje i društveni razlozi usled kojih bi trebalo
da želimo da ljudi zaista shvate šta se dešava u procesu fotosinteze.
Na primer, prvi deo jednačine kruženja ugljenika
jeste koliko gasa izbacimo u atmosferu, a njen drugi deo,
jer sam veoma savestan kao član Kju odbora (kraljevske botaničke bašte)
je koliko se ugljen dioksida apsorbuje, preuzme iz atmosfere.
To je ono čime se biljke u principu bave.
Za Fince u publici, ovo je finska krilatica:
i bukvalno i metaforično mi klizamo po tankom ledu
ukoliko ne razumemo ove stvari.
Ovako ćete rešiti problem baterije i sijalice.
Tako je lako, zar ne? Naravno, svi ste to znali.
Ali ukoliko se niste igrali sa baterijom i sijalicom,
ukoliko ste samo videli strujne šablone,
onda možda niste u stanju to da uradite, i to je jedan od problema.
Zašto je toplije leti nego zimi?
Mi još kao deca naučimo da se ispečemo ako se
približimo nečemu što je vruće. To je veoma moćan način učenja,
i dešava prilično rano u životu.
Po toj logici mi rezonujemo ovako: "Sigurno je toplije leti nego zimi
jer smo bliži Suncu."
Siguran sam da je većina to pomislila.
Oho, odrično mašete glavom,
ali samo vas nekoliko zaista odlučno maše glavom.
Ostali to rade nekako ovako. U redu.
Toplije je leti nego zimi jer su sunčevi zraci
više rasprostranjeni, zar ne, usled nagiba Zemlje.
Ukoliko mislite da nas nagib približiva, ne, ne čini to.
Sunce je udaljeno 150 miliona km, a naš nagib se pomera ovako, zar ne?
To nema smisla. Ustvari smo mi na severnoj hemisferi
udaljeniji od Sunca tokom leta,
igrom slučaja, ali to ne pravi razliku.
Okej, a sada, vaš nažvrljani dijagram solarnog sistema.
Ukoliko mislite, a većina vas sigurno to misli,
da je toplije leti nego zimi zato što smo bliži Suncu,
sigurno ste nacrtali elipsu.
Zar ne? To bi objasnilo sve, zar ne?
Sem ako, u vašoj - a vi potvrdno klimate glavom, u vašoj elipsi
da li ste pomislili: "Pa, šta se dešava u toku noći?"
Razmislite o Australiji i ovom mestu, tamo je leto,
a ovde je zima, i šta onda -
da li Zemlja malo požuri ka Suncu u toku noći,
a onda se brzo vrati ponovo? Mislim da se tu dešava veoma čudna stvar
a mi imamo ta dva modela u našoj glavi, šta je ispravno i šta nije,
mi to radimo, svi ljudi, u svim mogućim poljima.
Ovo je Kopernikov doživljaj solarnog sistema u vidu plana.
Ovo je nacrt koji bi trebalo da imate nacrtan na svom parčetu papira. Zar ne?
Ovo je pogled NASA-e. Neverovatno su slični.
Nadam se da uočavate podudarnost.
Šta biste vi uradili kada biste znali da je pogrešna predstava ljudi,
znate, u njihovim glavama, o eliptičnim putanjama
uslovljena njihovim iskustvima iz detinjstva?
Kakvu vrstu dijagrama solarnog sistema biste im
vi pokazali kako biste im objasnili da nije zaista tako?
Pokazali biste im nešto što izgleda ovako, zar ne?
To je šablon, posmatran iz ptičje perspektive.
Pogledajte sada šta sam pronašao u udžbenicima.
To je ono što pokazujete ljudima, zar ne? Ove slike su preuzete iz knjiga,
sa internet prezentacija, obrazovnih veb-sajtova -
skoro sve što nađete izgleda ovako.
Razlog što je to tako je taj što je jako dosadno
prikazati gomilu koncentričnih krugova,
dok je mnogo zanimljivije da se nešto posmatra iz tog ugla,
zar ne? U redu? Predstavljajući to iz tog ugla,
ukoliko ste usvojili taj pogrešan princip u svojoj glavi,
tada će dvodimenzionalni prikaz trodimenzionalnih stvari izgledati kao elipse.
Tako da vi-- to je glupost, zar ne? Kao što kažemo.
Ove mentalne slike-- mi tražimo dokaze koji podržavaju naše predstave.
Istu stvar činimo sa rasama, politikom, i svim ostalim,
to činimo u nauci takođe. Tako da mi tražimo, samo tražimo--
i naučnici to stalno rade - tražimo dokaze
koji podržavaju naše modele, i neki ljudi su zaista veoma sposobni
i raspoloženi da pruže dokaze koji potvrđuju naše modele.
Obzirom da sam u Sjedinjenim Državama, sada ću provocirati Evropljane.
Ovo ja smatram lošim primerom u centrima za popularizaciju nauke.
Ovo su slike iz "La Villette"-a u Francuskoj
i iz prijemnog krila Muzeja nauke u Londonu.
Ukoliko analizirate način na koje su ove zgrade napravljene,
tu ima puno staklenih pregrada, sve je plavo, i deluje profesionalno
znate, kako kada se Vudi Alen
iznenada pojavio u sceni filma "Annie Hall"
i rekao: "Bože, to je tako profesionalno." I vi nemate-
tu nema strasti, nema praktičnog treninga, zar ne,
i šalu sam namerno dodao, znate. S druge strane, dobra postavka,
navešću primer iz naše okoline-- Istraživački centar San Franciska,
gde su baš sve stvari-- demonstracije, i tako dalje,
napravljene od svakodnevnih objekata koje deca mogu da shvate,
veoma je praktično, i mogu se zanimati i eksperimentisati sa tim.
Da su apsolventi sa MIT-a
i sa "Imperial College"-a u Londonu imali priliku da se igraju
sa beterijom i žicom i drugim stvarima, i znate, da to isprobaju,
naučili bi zaista kako to funkcioniše,
i ne bi mislili da treba da prate strujne mreže i da ne mogu to da urade.
Dobro predstavljanje bi imalo više
izmešanih i natrpanih stvari iz svakodnevnog života, zar ne?
To su stvari gde nema dodatnih prepreka
kao što su parče stakla ili obrađenog titanijuma,
i gde sve izgleda fantastično, okej?
Istraživački centar čini to veoma, veoma dobro.
Amaterski je, ali amaterski u najboljem smislu reči,
drugim rečima, u korenu te reči su ljubav i strast.
Deca nisu prazne table, OK?
Pa, u montipajtonovskom stilu,
ovo je malo isprazno rečeno,
ali to je to - deca nisu prazne table.
Oni imaju svoje ideje i svoje teorije,
i ako se njima ne bavite, nećete biti u stanju da ih promenite,
zar ne? Verovatno ni ja nisam promenio vaše ideje
o tome kako svet i univerzum funkionišu.
Ovo se jednako može primeniti i na fenomen pokušaja plasiranja novih tehnologija.
Na primer, mi u Britaniji pokušavamo da prebacimo
celu populaciju na digitalne tehnolgoije (u televiziji).
Jedna od teških stvari u tome je ta
da kada ljudi imaju poimanje o tome
kako sve funkcioniše, to je veoma teško promeniti.
Mi nismo prazne table, idejni modeli koje imamo
kao deca su sa nama i kada odrastemo.
Loša nastava čini mnogo više štete nego koristi.
I u ovoj zemlji i u Britaniji deca bolje razumeju magnetizam
pre školovanja nego posle završene škole, okej?
Ista stvar važi za gravitaciju, to su dva koncepta - i to je jako loše.
I znate, ukoliko ste nastavnik i pogledate rezultate pre i posle
to je zabrinjavajuće. Rezultati testova su lošiji nakon nastave.
Mi vršimo zavere. Sastavljamo takve testove,
barem u Britaniji, kako bi ih ljudi položili. U redu?
Vlade rade veoma dobro. Zadovoljno se potapšu po ramenu.
Okej? Mi smo u zaveri, i u principu da ste -
da je neko osmislio test za mene
kada sam izlazio na ispite iz biologije
kako bi zaista razumeo, video da li sam zaista shvatio
više od toga da ako pomešaš skrob i jod
dobiješ nešto plave boje,
i da sam zaista razumeo da biljke dolaze do materije iz vazduha,
možda bih bio bolji naučnik.
Najvažnija stvar jeste omogućiti ljudima da jasno predstave svoje modele.
Vaš domaći zadatak - znate li kako se krilo aviona pomera naviše?
To je očigledno pitanje, i svi vi imate odgovor u glavi.
Drugi deo ovog pitanje je sledeći,
morate objasniti i kako avion može da leti u izvrnutom položaju?
Aha, tačno. Drugo pitanje je zašto je more plavo? U redu?
Svi već imate ideju u glavi o samom odgovoru.
Pa, zašto je onda plavo kada je oblačno? Aha, vidite.
(smeh)
Oduvek sam želeo da to kažem u ovoj državi.
(smeh)
Na kraju, moja molba svima vama jeste da dozvolite sebi, svojoj deci
i svima koje znate da isprobavate stvari,
jer putem ispitivanja stvari vi prosto
dopunjujete svoja znanja. To nije zamena,
to je samo važan deo učenja.
Hvala vam puno.
I sada-- oh, o-da, hajde,hajde.
(aplauz)
Dugo vremena postojali smo
ja i moje telo.
Mene su sačinjavale priče,
nagoni, težnje,
želje o budućnosti.
Ja sam pokušavala da ne podlegnem
posledicama svoje prošlosti ispunjene nasiljem,
ali je podeljenost na moje telo i mene,
koja se već bila javila,
bila prilično značajan ishod.
Ja sam pokušavala da postanem nešto, neko.
Ja sam postojala samo u pokušavanju.
Moje telo bi se često našlo na putu.
Ja sam bila plutajuća glava.
Godinama sam nosila kape.
To je bio način da zadržim svoju glavu prikačenu.
To je bio način samolociranja.
Brinula sam da ako bih skinula kapu
ne bih više bila tu.
Imala sam psihoterapeuta koji mi je jednom rekao:
"Iv, dolazite ovde dve godine i, iskreno,
nikada mi nije palo na pamet da Vi imate i telo."
Sve to vreme sam živela u gradu
jer, da budem iskrena,
plašila sam se drveća.
Nikada nisam rodila dete
jer glave ne mogu da rađaju.
Bebe ne izlaze iz usta.
Kako nisam imala referentnu tačku za svoje telo,
počela sam da zapitkujem druge žene o njihovim telima,
tačnije, o njihovim vaginama, jer sam
smatrala da su vagine prilično važne.
To je dovelo do pisanja "Vagininih monologa"
što je uzrokovalo da opsesivno i neprekidno
govorim o vaginama gde god sam mogla.
Radila sam to pred puno nepoznatih.
Jedne noći na pozornici sam
zapravo ušla u svoju vaginu.
To je bilo neverovatno iskustvo.
Uplašilo me je, ali mi i dalo energiju
i postala sam osoba sa ciljem,
vagina sa ciljem.
Počela sam da vidim svoje telo kao stvar,
stvar koja je mogla brzo da se kreće,
kao stvar koja je mogla da postigne druge stvari,
mnoge stvari, sve odjednom.
Počela sam da vidim svoje telo kao ajped (iPad) ili auto.
Vozila bih ga i zahtevala da izvrši neku radnju.
Granice nisu postojale. Bilo je nepobedivo.
Trebalo ga je osvojiti i zagospodariti njime,
kao i sa Zemljom. Nisam ga negovala,
ne, već organizovala i upravljala njime.
Nisam imala strpljenja za svoje telo,
Nabijala sam ga u određene okvire.
Bila sam pohlepna. Uzimala sam
više nego što je moje telo moglo da pruži.
Ako sam bila umorna, pila sam više kafe.
Kada sam bila uplašena, išla sam na strašnija mesta.
O, naravno, naravno da je bilo trenutaka kada sam
cenila svoje telo slično kao kada nasilni roditelj
nekada bude pažljiv i nežan.
Moj otac je zaista bio ljubazan prema meni
za moj 16. rođendan, na primer.
Čula sam s vremena na vreme kako neki ljudi
mrmljaju o tome kako treba voleti svoje telo,
pa sam naučila kako da to radim.
Bila sam vegeterijanac, trezna i nisam pušila.
Ali sve to je samo bio sofisticiraniji način
manipulacije moga tela,
dalja disocijacija,
kao kad bi zasadili baštu na autoputu.
Kao rezultat tolikog mog pričanja o vagini,
mnoge žene su počele da mi
pričaju o svojim telima
Zapravo, ove priče su me i odvele širom sveta
i posetila sam više od 60 zemalja.
Čula sam hiljade priča,
i moram vam reći da je uvek postojao momenat
dok su te žene delile sa mnom svoje priče,
taj određeni momenat kada bi se ona otuđila
od svog tela, kada je napustila dom.
Čula sam o ženama koje su maltretirane u svojim krevetima,
šibane u svojim burkama,
ostavljene da umru na parkinzima,
izgorene kiselinom u svojim kuhinjama.
Neke su se ućutale i nestale.
Ostale su postale lude, mašine sa ciljem, kao ja.
Sredinom mog putovanja,
napunila sam 40 godina i počela da mrzim svoje telo,
što je zapravo bio napredak jer je barem
moje telo dovoljno postojalo da mogu da ga mrzim.
Moj stomak, svoj stomak sam mrzela.
To je bio dokaz da se nisam stesala, da sam bila
stara i da nisam bila fantastična i savršena i da se
nisam uklapala u opšte prihvaćene standarde.
Moj stomak je bio dokaz da nisam uspela,
da me je izneverilo, da se slomilo.
Moj život se sveo na otarasivanje viška i postala sam
opsednuta time. Zapravo, postalo je toliko
ekstremno da sam napisala predstavu o tome.
Ali što sam više pričala o tome,
sve više je moje telo postajalo objektivizirano i izdeljeno.
Postalo je zabava, nova vrsta komoditeta,
nešto što sam prodavala.
Onda sam otišla negde drugde.
Van onoga,
što sam mislila da znam.
Otišla sam u Demokratsku Republiku Kongo.
I čula sam priče
koje su poklopile sve druge.
Čula sam priče
koje su mi se uvukle pod kožu.
Slušala sam o devojčici koja
nije mogla da prestana da piški po sebi
jer se previše odraslih vojnika
zarivalo u nju.
Ženu od osamdeset godina, kojoj su noge
bile slomljene i izvučene iz zglobova i uvrnute
naviše prema njenoj glavi, jer
su je vojnici silovali tako.
Ima hiljade ovakvih priča i mnoge
od tih žena su imale rupe u svojim telima
rupe, fistule, koje su
posledice ratova, rupe u materijalu
od koga su sačinjene njihove duše.
Ove priče su zaposele moje ćelije i nerve i,
da budem iskrena,
nisam spavala tri godine.
Sve te priče su počele da krvare zajedno.
Silovanje Zemlje,
pljačkanje minerala,
destrukcija vagina, ništa više
nije bilo odvojeno jedno od drugog,
niti od mene.
Milicija je silovala šestomesečne bebe,
da bi jako udaljene zemlje
dobile pristup zlatu i tantalitu
za njihove mobilne telefone i kompjutere.
Moje telo nije postalo samo mašina sa ciljem,
nego se sada osećalo i odgovorno
za uništavanje tela drugih žena u svojoj
suludoj pustolovini da napravi više mašina
da bi održalo sopstvenu brzinu i efikasnost.
Onda sam dobila rak,
ili sam saznala da imam rak.
To je tresnulo kao kad ptica u spustu
udari u prozorsko staklo.
Odjednom, imala sam telo,
telo koje je bilo ubadano,
probadano i bušeno,
telo koje je bilo rasporeno, telo kome su
uklanjali organe, transportovali ih
i ponovo raspoređivali i rekonstruisali,
telo koje je bilo skenirano,
i u koje su zarivane cevčice,
telo koje je gorelo od hemikalija.
Kancer je srušio
zid moje nepovezanosti.
Naprasno sam shvatila da je kriza u mome telu
bila kriza sveta,
i da se neće desiti kasnije,
već sada.
Odjednom je moj rak bio rak svuda,
kancer okrutnosti, pohlepe,
rak koji se prikrade ljudima
koji žive u blizini hemijskih fabrika, i koji su uglavnom
siromašni, rak u plućima rudara,
rak od stresa zbog nedovoljno velikog uspeha,
rak potisnute traume,
kancer pilića u kavezima i zagađene ribe,
rak u ženskim uterusima od silovanja,
kancer koji je svuda zbog naše nepažnje.
U svojoj novoj, vizionarskoj knjizi,
"Novo ja, nov svet",
pisac Filip Šepard kaže:
"Ako ste odvojeni od svoga tela,
takođe ste odvojeni i od tela celog sveta,
koje se tada čini da nije isto,
da je odvojeno od vas
umesto da bude jedinstvo života
kojem pripadate."
Pre karcinoma,
svet je bio nešto drugo.
Kao da sam živela u ustajaloj bari
i rak je kao dinamitom razrušio pregrade
koje su me odvajale od većeg mora.
Sada plivam u njemu.
Sada legnem na travu
i promeškoljim se na njoj
i volim blato na mojim nogama.
Sada mi je svakodnevni zadatak
da posetim jednu žalosnu vrbu pokraj Sene
i željna sam zelenih polja
i žbunja van Bukava.
I kada je pljusak
ja vrištim i trčim u krugovma.
Znam da je sve povezano
i da je ožiljak po dužini mog torza
oznaka zemljotresa. I ja sam tamo
sa tri miliona ljudi na ulicama Port-o- Prensa (glavni grad Haitija).
I vatra koja je gorela u meni
trećeg od šest dana hemoterapije
je vatra koja gori
u šumama sveta.
Znam da je apces
koji se stvorio oko moje rane posle operacije,
pola kilograma mrtvih ćelija,
kontaminirani Meksički zaliv.
I u meni su bili pelikani natopljeni naftom
i mrtva plutajuća riba. I kateteri
koje su zabadali u mene bez odgovarajućih lekova
činili su da vrištim
kao što Zemlja vrišti od bušenja.
Tokom moje druge runde hemoterapije,
moja majka se veoma razbolela
i otišla sam da je posetim.
I u ime povezanosti,
jedino što je želela pre nego što je umrla je
da je dovedemo kući
pored njenog voljenog Meksičkog zaliva.
Zato smo je doveli kući
I molila sam se da nafta ne dođe do njene plaže
pre nego što umre.
I na sreću, nije.
Umrla je mirno na svom omiljenom mestu.
Posle nekoliko nedelja bila sam u Nju Orleansu.
I jedna divna, produhovljena prijateljica
mi je rekla da želi da mi uradi isceljenje.
Bila sam počastvovana.
Otišla sam u njenu kuću, bilo je jutro
i jutarnje njuorleansko sunce se probijalo kroz zavese.
Moja prijateljica je pripremala veliku činiju
i ja sam pitala:"Šta je to?"
Rekla mi je: "To je za tebe.
Cveće ga čini lepim,
a med slatkim."
A ja sam rekla:"Ali šta je onda voda?"
I u ime povezanosti,
ona je odgovorila:"O, to je Meksički zaliv."
Uzvratila sam sa:"Naravno da jeste."
Druge žene su stigle i sele u krug.
Mihaela mi je oprala glavu svetom vodom.
I pevala je, mislim da je celo njeno telo pevalo.
I ostale žene su pevale
i molile se za mene i moju majku.
Dok se topli Zaliv slivao preko moje gole glave
shvatila sam da je sadržao
najbolje i najgore u nama.
Pohlepu i bezobzirnost
koje su dovele do bušotina i eksplozije.
Sve laži koje su servirane
pre i kasnije.
Med koji je činio vodu slatkom,
nafta koja je zatrovala.
Moja glava je bila bez kose,
ali sada mi je bilo udobno bez šešira.
Cela sam se topila
u Mihaelinom krilu.
Suze koje su bile neodvojive od Zaliva,
slivale su se niz moje obraze.
Konačno sam bila u svome telu.
Tuzi je trebalo
toliko vremena.
Pronalaženje svog mesta
i ogromna odgovornost
koja dolazi sa povezanošću.
Nastavljao se razarajući rat u Kongu
i ravnodušnost sveta.
Sada su se žene iz Konga
dizale na pobunu.
Moja majka je odlazila
baš u tom trenutku
kada sam se ja rađala.
Uvidela sam
da sam došla tako blizu smrti
na isti način na koji Zemlja, naša majka,
visi o koncu,
na isti način na koji se 75% planete
jedva drži,
na isti način
po kome postoji recept za preživljavanje.
Ono što sam naučila ima veze
sa pažnjom i izvorima
koje svako zaslužuje.
Prijatelji koji se zalažu za Vas
i voljena sestra.
Mudri lekari i napredna medicina
i hirurzi koji su znali šta da rade svojim rukama.
Nedovoljno plaćene i zaista ljubazne medicinske sestre.
Magični isceljivači i aromatična ulja.
Ljudi koji su dolazili sa bajanjem i ritualima.
Vizija budućnosti
i nešto za šta se vredi boriti,
jer znam da borba nije samo moja.
Milion molitvi.
Hiljade aleluja
i milion omova (uzvik u meditaciji).
Mnogo besa,
ludačkog humora,
mnogo pažnje, razjarenosti.
Energija, ljubav i radost.
Sve te stvari.
Sve te stvari.
Sve te stvari
u vodi, u svetu, u mom telu.
(Aplauz)
Ovo su jednostavni predmeti:
satovi, ključevi, češljevi, naočari.
To su stvari žrtava genocida u Bosni
koje su poneli
na svoje poslednje putovanje.
Svima nama su poznati ovi obični,
svakodnevni predmeti.
Činjenica da su neke žrtve nosile
lične predmete
kao što su pasta i četkica za zube
je jasan znak da nisu imali pojma
šta će se dogoditi sa njima.
Uobičajeno, bilo im je rečeno
da će biti razmenjeni
za ratne zarobljenike.
Ovi predmeti su dobijeni natrag
iz brojnih masovnih grobnica
širom moje domovine,
i dok pričamo,
forenzičari ekshumiraju tela
iz novootkrivenih masovnih grobnica,
20 godina nakon rata.
I to verovatno najvećih ikada otkrivenih.
Tokom četiri godine konflikta
koji je opustošio
bosanski narod ranih '90-ih,
oko 30.000 građana, uglavnom civila,
je nestalo, smatrano ubijenim,
i još 100.000 je ubijeno
za vreme borbenih operacija.
Većina njih je ubijena
ili ranih dana rata
ili pred kraj sukoba,
kada su bezbedne zone UN-a
poput Srebrenice
pale u ruke srpske vojske.
Međunarodni krivični tribunal
je izrekao niz presuda
za zločine protiv čovečanstva i genocid.
Genocid je sistematsko i namerno
uništavanje rasne, političke, verske
ili etničke grupe.
Koliko je genocid ubijanje,
toliko je i uništavanje njihove imovine,
njihovog kulturnog nasleđa,
i na kraju samog pojma
da su ikada postojali.
Genocid se ne odnosi samo na ubijanje;
radi se o uskraćenom identitetu.
Uvek ima tragova -
ne postoji savršen zločin.
Uvek postoje ostaci stradalih
koji su trajniji od njihovih krhkih tela
i naših selektivnih
i izbledelih sećanja na njih.
Ovi predmeti su pronađeni
u brojnim masovnim grobnicama,
a glavni cilj ove kolekcije predmeta
je jedinstveni proces
identifikovanja onih
koji su nestali u ubistvima,
prvom činu genocida na evropskom tlu
od Holokausta.
Nijedno telo ne treba
da ostane neotkriveno
ili neidentifikovano.
Kada su jednom pronađeni,
ovi predmeti koje su žrtve nosile sa sobom
na putu ka pogubljenju
se pažljivo čiste, analiziraju,
popisuju i skladište.
Hiljade eksponata je spakovano
u belim plastičnim kesama
baš kao što su one
koje gledate u "Mestu zločina".
Ovi predmeti se koriste
kao forenzički instrument
za vizuelnu identifikaciju žrtava,
ali se takođe koriste
i kao veoma dragoceni forenzički dokazi
na tekućim suđenjima za ratne zločine.
Preživeli povremeno bivaju pozvani
da pokušaju da identifikuju
ove predmete fizički,
ali fizičko pregledanje je izuzetno težak,
neefikasan i bolan proces.
Kada forenzičari i doktori i advokati
završe sa ovim objektima,
oni postaju siročad narativa.
Mnogi od njih budu uništeni,
verovali ili ne,
ili budu prosto odloženi,
daleko od očiju i daleko od srca.
Rešio sam pre nekoliko godina
da fotografišem svaki ekshumirani predmet
kako bih stvorio vizuelni arhiv
koji preživeli mogu lako da pregledaju.
Kao pripovedač,
volim da nečim uzvratim zajednici.
Volim da idem dalje
od podizanja svesnosti.
A u ovom slučaju, neko možda
prepozna ove predmete
ili će makar njihove fotografije ostati
kao trajni, nepristrasni
i istiniti podsetnik
na ono što se dogodilo.
Kod fotografije se radi o empatiji,
i poznatost ovih predmeta
garantuje empatiju.
U ovom slučaju, ja sam samo instrument,
forenzičar, ako hoćete,
a rezultat je fotografija koja je
što je moguće bliža dokumentu.
Kada sve nestale osobe
budu identifikovane,
samo raspadajuća tela u njihovim grobovima
i ovi svakodnevni predmeti će ostati.
U celokupnoj svojoj jednostavnosti,
ovi predmeti su poslednje svedočanstvo
identifikovanju žrtava,
poslednji trajni podsetnik
da su ti ljudi ikada postojali.
Hvala vam mnogo.
(Aplauz)
Желим да вас поведем у други свет.
Желим да с вама поделим
45 година стару причу о љубави
према сиромашнима
који живе на мање од једног долара дневно.
Имао сам елитистичко, снобовско
и скупо образовање у Индији
и то ме је скоро уништило.
Био сам спреман да будем
диломата, учитељ, лекар -
све је било преда мном.
Не изгледам тако, али три године сам био
индијски национални сквош шампион.
(смех)
Цео свет је био преда мном.
Све ми је било на дохват руке.
Нисам могао да погрешим.
Онда сам из радозналости
пожелео да живим и радим
на селу и видим како је то.
Тако сам 1965. отишао
у Бихар, где је владала највећа глад у Индији
и први пут видео изгладњивање,
смрт, људе који умиру од глади.
То ми је променило живот.
Вратио сам се кући,
рекао мајци:
"Желео бих да живим и радим на селу."
Она је пала у кому.
(смех)
"Шта? Цео свет
и најбољи послови су пред тобом,
а ти желиш да радиш на селу?
Шта није у реду с тобом?"
Рекао сам: "Добио сам најбоље образовање.
То ме је навело на размишљање.
Желим да се на свој начин
одужим."
"Шта хоћеш да радиш на селу?
Нема посла, нема новца,
сигурности, напретка."
Рекао сам: "Желим да 5 година
живим и копам бунаре."
"Копаш бунаре пет година?
Похађао си најскупље школе у Индији
и желиш да 5 година копаш бунаре?"
Дуго није разговарала са мном
јер је мислила да сам изневерио породицу.
Али онда сам видео
најнеобичнија знања и вештине
које имају веома сиромашни људи,
а које јавност никада не види -
нису идентификоване, поштоване,
примењене у већој мери.
Помислио сам да оснујем Факултет босоногих -
који је само за сиромашне.
Ту ће се учити оно
што сиромашни сматрају важним.
Отишао сам у једно село први пут.
Старци су пришли и питали ме:
"Да ли бежиш од полиције?"
Рекао сам: "Не."
(смех)
"Пао си на испиту?"
"Не."
"Ниси добио посао у влади?" "Не", одговорио сам.
"Шта ћеш овде?
Зашто си овде?
Образовање које имаш
води те у Париз, Њу Делхи, Цирих;
шта радиш у овом селу?
Нешто с тобом не ваља, а ниси нам рекао?"
Рекох: "Не, ја желим да оснујем факултет
само за сиромашне.
Ту би се учило оно што они мисле да је важно."
Тада су ми старци дали чврст и мудар савет.
Рекли су: "Молимо те,
немој доводити никог са дипломом
у твој факултет."
То је једини факултет у Индији где сте
дисквалификовани ако имате
докторат или мастер.
Морате да будете неуспешни или пропали
да бисте дошли на наш факултет.
Морате да радите рукама.
Морате бити физички радник.
Морате да покажете да имате вештину коју можете понудити друштву
и обезбедити неку услугу заједници.
Основали смо Колеџ босоногих
и редефинисали смо професионализам.
Ко је професионалац?
То је неко ко поседује
комбинацију способности,
самопоуздања и вере.
Рашљар је професионалац.
Традиционална бабица
је профеcионалац.
Традиционални костоломац је професионалац.
Они су широм света професионалци.
Наћи ћете их у сваком недоступном селу на свету.
Мислили смо да ти људи треба да буду мејнстрим
и покажу да су знање и вештине
које поседују универзални.
Треба користити, примењивати
показивати остатку света -
да су та знања и вештине
чак и данас релевантна.
Колеџ ради поштујући
животни и радни стил Махатме Гандија.
На поду се једе, спава и ради.
Не постоје писани уговори.
Останите двадесет година или идите сутра.
И нико не зарађује више од 100 долара месечно.
Ако тражите новац, не долазите на Факултет босоногих.
Ако тражите посао и изазов,
дођите на Факултет босоногих.
Ту желимо да испробавате луде идеје.
Какву год да имате идеју, дођите и пробајте је.
Није битно ако не успете.
Угрувани, изгребани, почните поново.
То је једини факултет где је учитељ ученик
и ученик је учитељ.
И једини факултет где не добијате сертификат.
Сертификује вас заједница којој служите.
Није вам потребно да на зид обесите папир
који доказује да сте инжењер.
Када сам то рекао,
питали су: "Покажи шта је могуће. Шта ти радиш?
То је све будалаштина, ако не можеш да покажеш."
Први Факултет босоногих
изградили смо 1986.
Изградило га је 12 неписмених
архитекти са Факултета босоногих
за 1,50$ за мање од квадратног метра.
Тамо је живело и радило 150 људи.
Добили су Ага Кан награду за архитектуру 2002. године.
Али онда су посумњали да се иза свега налази неки архитекта.
Рекао сам: "Да, он је направио планове,
али су Босоноге архитекте саградиле факултет."
Ми смо једини који су вратили награду од 50.000$
јер нам нису веровали,
и мислили смо да блате
Босоноге архитекте из Тилоније.
Питао сам једног шумара -
који је моћан стручњак, има дилому -
"Шта можеш да направиш на овом месту?"
Бацио је један поглед на тлe и рекао: "Заборави.
Нема шансе. Није вредно труда.
Нема воде, каменито тле."
Нашао сам се у незгодној ситуацији.
Рекао сам: "Океј, отићи ћу до старца у селу
и питаћу: "Шта да посадим овде?""
Тихо ме је погледао и рекао:
"Изгради ово и оно и успеће."
Овако то изгледа данас.
Отишао сам на кров,
а жене су рекле: "Склони се.
Нека се мушкарци склоне јер не желимо да им откријемо технологију.
Ово је изолација крова."
(смех)
Мало палминог шећера
и нешто других непознатих ствари.
Али заиста не пропушта воду.
Није пропустио од 1986.
Жене неће да поделе ову технологију са мушкарцима.
(смех)
То је једини факултет који се
у потпуности напаја соларном енергијом.
Струја долази од сунца.
На крову су панели од 45 киловата.
Све ради на сунчеву енергију следећих 25 година.
Све док сунце сија
нећемо имати проблема са струјом.
Али лепота је у томе
што је то инсталирао
један Хинду свештеник,
који има само основну школу -
никада није учио више, ишао на факултет.
Он сигурно зна више
о соларној енергији него било ко кога знам.
На Факултету босоногих,
храна се кува на соларну енергију.
Али та кувала на соларну енергију
су саставиле жене,
неписмене жене,
које праве најсофистициранија
кувала на соларну енергију.
То су параболичне Шефлер соларне кухиње.
Нажалост, скоро су полу-Немице,
толико су прецизне.
(смех)
Нећете видети да су Индијке тако прецизне.
Оне праве та кувала
до последњег центиметра.
Имамо 60 оброка 2 пута дневно
скуваних на соларну енергију.
Имамо и зубарку -
она је неписмена бака, зубарка.
Она води рачуна о зубима
7000 деце.
Технологија босоногих:
ово је било 1986. - то није смислио инжењер или архитекта -
сакупљамо кишницу са кровова.
Веома мало воде се баца.
Сви кровови су повезани са подземном
цистерном од 400 кубика
и вода се не баца.
Кад би 4 године било суше, ми бисмо и даље имали
воде јер сакупљамо кишницу.
60 процената деце не иде у школу
јер морају да чувају животиње -
овце, козе -
обављају домаће послове.
Сетили смо се да оснујемо
ноћну школу за децу.
Кроз ноћне школе у Тилонији
прошло је преко 75 000 деце.
Јер оне одговарају деци;
нису ту због наставника.
А шта предајемо у овим школама?
Демократију, грађанско васпитање,
како треба да се мери земља,
шта радити ако вас ухапсе,
шта радити ако вам се животиња разболи.
То су предмети у ноћној школи.
Али све школе су соларно осветљене.
На сваких пет година
имамо изборе.
Деца између 6 и 14 година
учествују у демократском процесу
и бирају премијера.
Премијерка има 12 година.
Ујутру води рачуна о 20 коза
али је увече премијерка.
Има кабинет, министра образовања,
министре енергетике и здравља.
Они надзиру и воде
150 школа за 7000 деце.
Пре пет година је добила Светску награду за децу
и отишла је у Шведску.
По први пут је изашла из села.
Никада није видела Шведску.
Уопште није била збуњена дешавањима.
А краљица Шведске ме је питала:
"Одакле овом детету самопоуздање?
Има само 12 година
и ништа је не збуњује."
Девојчица, с њене леве стране,
окренула се и погледала краљицу право у очи,
рекавши ми: "Молим те реци јој да сам ја премијерка."
(смех)
(аплауз)
Када имамо висок степен неписмености,
користимо лутке.
То је начин на који комуницирамо.
Имамо Јоакима Кашу
који има 300 година.
Он је мој психоаналитичар и учитељ.
Мој лекар и адвокат.
Мој донатор.
Он сакупља новац
и решава моје спорове.
Решава моје проблеме у селу.
Ако у селу постоји тензија,
ако присуство у школи опадне,
ако постоје варнице између наставника и родитеља,
лутка позива учитеља и родитеља пред цело село
и каже: "Рукујте се.
Присуство на часовима не сме да опада."
Лутке су направљене од
рециклираних извештаја Светске банке.
(смех)
(аплауз)
Применили смо овај децентрализовани,
демистификовани приступ соларног
осветљења широм Индије,
од Ладака до Бутана -
соларна напајања у селима
поставили су обучени њуди.
Отишли смо у Ладак
и питали ову жену -
на минус 40 морате да изађете кроз кров,
не може другачије јер све је било завејано -
питали смо је:
"Какву сте корист имали
од соларне енергије?"
Размислила је за тренутак и рекла:
"По први пут зими видим лице свог мужа."
(смех)
Отишли смо у Авганистан.
Научили смо једну лекцију у Индији,
а то је да се мушкарци не могу обучити.
(смех)
Они су необуздани,
амбициозни,
компулсивно су у покрету
и сви желе сертификат.
(смех)
Широм света имате појаву
да мушкарци желе сертификат.
Зашто? Јер желе да напусте село
и оду у град да траже посао.
Смислили смо одлично решење:
обучићемо баке.
Који је данас најбољи начин
комуникације у свету?
Телевизија? Не.
Телеграф? Не.
Телефон? Не.
Рећи жени.
(смех)
(аплауз)
По први пут смо отишли у Авганистан
и изабрали три жене и рекли:
"Желимо да их поведемо у Индију."
Рекли су нам: "Немогуће. Оне не излазе ни из соба,
а ви желите да их водите у Индију."
Рекао сам: "Направићу компромис. Повешћу и мужеве."
Тако сам повео и њих.
Наравно, жене су биле много интелигентније од мушкараца.
Како смо обучили
ове жене за шест месеци?
Знаковни језик.
Не користите писану реч.
Не користите изговорену реч.
Користите знаковни језик.
И за шест месеци,
оне могу да постану соларни инжењери.
Врате се и уведу соларну енергију у своје село.
Ова жена се вратила и прва
увела соларну енергију у село,
основала радионицу -
ове три жене су прве увеле соларну енергију
у село у Авганистану.
Ова жена је
изузетна бака.
Има 55 година и увела је соларну енергију у 200 кућа у Авганистану.
И нису се поквариле.
Била је у министарству енергетике Авганистана
и министру је обајснила разлику
између једносмерне и наизменичне струје.
Он није знао.
Те три жене су обучиле још 27 жена
и увеле соларну енергију у 100 села у Авганистану.
Ишли смо у Африку
и урадили исту ствар.
Све те жене из осам, девет земаља, седе
за истим столом, ћаскају, не разумеју ни реч
јер све говоре различитим језицима.
Али њихов говор тела је сјајан.
Разговарају и постају
соларни инжењери.
Ишао сам у Сијера Леоне,
тамошњи министар се вози усред ноћи,
наиђе на село.
Уђе у село и пита: "Шта се дешава?"
Кажу му: "Ове две баке..."
"Баке?" Министар није могао да верује шта се дешава.
"Где су биле?" "У Индији."
Отишао је право код председника.
"Да ли знаш да имамо село са соларном енергијом?"
Рекао је: "Не." Пола кабинета је отишло да види те баке.
"О чему се ради."
Позвао ме је и питао да ли могу да обучим 150 бака.
Рекао сам, "Господине председниче, не могу.
Али баке ће то учинити."
Изградили су ми први Центар за обуку босоногих у Сијера Леонеу.
Тамо је обучено 150 бака.
Гамбија:
отишли смо да одаберемо баку.
Отишли смо у ово село.
Знао сам коју жену желим да поведем.
Заједница се окупила и предложила две жене.
Рекао сам: "Не, желим ову жену."
"Зашто? Она не зна језик, не познајеш је."
Рекох: "Свиђа ми се њен говор тела."
"Има незгодног мужа, није могуће."
Позвали смо мужа, дошао је арогантно,
политичар са мобилним у руци: "Не може."
"Зашто?" "Види како је лепа жена."
Рекао сам: "Да, веома лепа."
"Шта ако побегне са Индијцем?"
Тога се највише плашио.
Рекао сам: "Биће срећна. Позваће те на мобилни."
Отишла је као бака,
вратила се као тигрица.
Изашла је из авиона и разговарала
са новинарима као да је ветеран.
Причала је са националним медијима
и била је звезда.
Када сам отишао после 6 месеци, питао сам где јој је муж.
"О, негде. Није важно."
(смех)
Прича о успеху.
(смех)
(аплауз)
Завршићу мишљу
да не морате тражити решења напољу.
Тражите решења око себе.
Послушајте људе који имају решења пред вама.
Они су свуда у свету.
Не брините.
Не слушајте Светску банку, слушајте људе на терену.
Они имају сва могућа решења.
Завршићу цитатом Махатме Гандија:
"Прво вас игноришу,
потом вам се смеју,
онда се боре против вас,
а онда ви победите."
Хвала вам.
(аплауз)
Туриста путује
кроз брда Шкотске
и сврати у неки паб на пиће.
Једини људи унутра су бармен
и старац који грли криглу пива.
Туриста наручује криглу и неко време седе у тишини.
Одједном, старац се окреће ка њему:
"Видиш овај шанк?
Направио сам га голим рукама
од најбољег дрвета у околини.
Волео га више од сопственог детета.
И да ли ме зову МекГрегор, столар? Не."
Покаже кроз прозор.
"Видиш онај камени зид тамо?
Изградио сам га голим рукама.
Нашао сваки камен, градио га по киши и хладноћи.
И да ли ме зову МекГрегор, зидар? Не."
Показује кроз други прозор.
"Видиш пристан, тамо на језеру?
Саградио сам га голим рукама.
Стуб по стуб сам забио у песак, борећи се са плимом.
И да ли ме зову МекГрегор, градитељ пристаништа? Не.
Али ако појебеш једну козу..."
(смех)
Приповедање -
(смех)
је причање вицева.
Морате знати главну фору,
знати крај, знати да све
што говорите, од прве до последње реченице
води ка једином циљу
и у идеалном случају потврђује неку истину
која продубљује наше разумевање
тога ко смо, као људска бића.
Сви волимо приче.
Рођени смо за њих.
Оне нас потврђују.
Сви желимо потврду да наши животи имају смисла.
А најбољу потврду добијамо
повезивањем путем прича.
Оне могу да премосте време,
прошлост, садашњност и будућност,
и дозвољавају нам да искусимо
међусобне сличности и видимо
очима других, стварних или измишљених.
Аутор и водитељ дечије ТВ емисије, господин Роџерс
је у свом новчанику увек носио
цитат социјалног радника, који каже:
"Искрено, свакога можете заволети
кад чујете његову причу".
Ја то волим да протумачим
као највећу заповест приповедања,
а то је: "Заинтересуј ме" -
молим те, емоционално,
интелектуално, естетски,
само ме заинтересуј.
Сви знамо како је бити незаинтересован.
Прелазите стотине ТВ канала,
пребацујући с једног на други
и онда изненада стајете на једном.
Већ је пола програма прошло, али
нешто вас је привукло и заинтересовало.
То није случајно,
то је осмишљено.
Помислио сам, шта ако бих вам рекао да је моја историја прича,
како сам рођен за њу,
како сам успут научио о томе?
И да би било занимљивије,
почећу од краја
како бих дошао до почетка.
Кад бих вам испричао крај приче,
он би звучао отприлике овако:
И то ме је коначно довело до тога
да пред вама на TED-у
говорим о причи.
Последња лекција коју сам научио о причи
је завршавање једног
филма, ове 2012. године.
То је "Џон Картер", према књизи "Принцеза Марса"
коју је написао Едгар Рајс Бороуз.
Он је себи доделио улогу
једног од ликова и наратора.
Њега у своју вилу позива Џон Картер, богати ујак,
телеграмом који каже "Дођи сместа."
Али кад стигне, сазнаје
да је ујак мистериозно умро и да је
сахрањен у маузолеју на имању.
(Видео) Батлер: Нећете наћи кључаоницу.
Ово се отвара само изнутра.
Инсистирао је да не буде
балзамовања, отварања ковчега
нити сахране.
Не стичете богатство какво је имао Ваш ујак
ако сте као један од нас, ха?
Хајде, идемо унутра.
ЕС: Ова сцена, као и у књизи,
у основи даје обећање.
Обећава вам да вас ова прича
води негде и да је то вредно вашег времена.
То би требало да све приче раде на почетку, да обећавају
То се може урадити на небројено начина.
Понекад је једноставно као "Било једном...".
Едгар Рајс Буроуз је увек био наратор у Картеровим књигама.
Мислио сам да је то фантастично.
Као да вас неко позива око ватре
или неко у кафани каже: "Испричаћу ти нешто.
Није се десило мени, него неком другом,
али вреди чути."
Добро дато обећање
је као каменчић бачен праћком,
који вас муњевито води кроз
причу, до краја.
Године 2008. сам
сам све теорије које сам имао о причи
довео до граница свог разумевања овим пројектом.
(Видео) (Механички звуци)
♫ То је све ♫
♫ што љубав јесте ♫
♫ И сећаћемо се ♫
♫ кад прође време ♫
♫ да једино ♫
(смех)
ЕС: Приповедање без дијалога.
То је најчистија форма филмског приповедања.
То је најобухватнији приступ који можете имати.
То је потврдило осећај који сам имао,
а то је да публика
жели да заради свој оброк.
Само не желе да знају да то раде.
Ваш посао, као приповедача,
је да сакријете чињеницу
да их терате да зараде свој оброк.
Рођени смо да решавамо проблеме.
Привлачи нас да решавамо
и закључујемо
јер то радимо у стварном животу.
Привлачи нас добро организован
недостатак информација.
Постоји разлог зашто нас привлаче бебе или штенци.
Не само зато што су слатки до бола;
него зато што не могу потпуно да изразе
своја размишљања или намере.
То је као магнет.
Не можемо да се уздржимо
од завршавања реченице.
Први пут сам почео да схватам
овај механизам приповедања када сам
са Бобом Питерсом радио "У потрази за Немом".
То смо звали уједињујућа теорија збира 2 и 2.
Нека публика склопи коцкице.
Немојте им дати четири,
дајте им 2 плус 2.
Елементи које дајете и њихов редослед
су кључни за успех у ангажовању публике.
Монтажери и сценаристи одувек то знају.
Нашу пажњу на причи
задржава неприметан напор.
Не желим да поручим да
је то егзактна наука, јер није.
Оно што је посебно у вези с причама
је да нису справице, нису прецизне.
Ако су добре, приче су неизбежне,
али нису предвидиве.
Ове године сам ишао на семинар
код професорке глуме Џудит Вестон.
Научио сам кључни увид у карактер.
Она верује да сви добро осмишљени
ликови имају некакву основу.
Идеја је да карактер има унутрашњи покретач,
доминанти, несвесни циљ коме тежи,
потребу коју не може да задовољи.
Дала је диван пример Мајкла Корлеонеа,
Ал Паћиновог лика из "Кума",
коме је вероватно тежња
да задовољи свог оца.
То је увек било у основи његових избора.
Чак и кад му је отац умро,
он је покушавао да задовољи ту потребу.
Уронио сам у то као патка у воду.
Волијева тежња је да нађе лепоту.
Отац Марлин, у "У потрази за Немом",
жели да спречи невоље.
А Вуди жели да уради оно најбоље за своје дете.
Ове тежње не воде увек најбољим изборима.
Понекад можете донети неке ужасне одлуке.
Благословен сам родитељством,
и гледајући своју децу како расту, чврсто верујем
да се рађате са темпераментом и одређеним особинама
и ништа се ту не питате
и не можете то променити.
Можете само да научите да
то препознате и прихватите.
Неки од нас су рођени са позитивним темпераментом,
неки са негативним.
Али кад довољно сазрите
да схватите шта вас покреће
и почнете тиме да управљате,
прешли сте велики праг.
Као родитељи, увек учите ко су вам деца.
Они уче о томе ко су.
А још увек учите и ко сте ви.
Сви све време учимо.
Зато је промена важна за причу.
Ако ствари мирују, приче умиру
јер живот никад не мирује.
1998. сам завршио
писање "Приче о играчкама" и "Живот бубе"
и потпуно сам се навукао на писање сценарија.
Желео сам да постанем много бољи и научим све што могу.
Истраживао сам све што сам могао.
Коначно сам наишао на фантастичан цитат
британског драматурга, Вилијама Арчера:
"Драма је ишчекивање
помешано са несигурношћу".
То је веома мудра дефиниција.
Да ли креирате ишчекивање,
док причате причу?
Да ли сте ме, за кратко време, навели
да желим да знам шта следи?
Али још важније је
да ли сте ме навели да
желим да знам како ће се завршити?
Да ли сте направили истинске конфликте
са истином који стварају сумњу
у могући исход?
Пример у "У потрази за Немом",
на кратке стазе сте забринути
да ли ће Дори, због свог кратког памћења
заборавити све што јој Марлин говори.
Али испод тога влада општа напетост,
да ли ћемо икад пронаћи Нема
у том огромном океану?
У својим раним данима у Пиксару,
пре него што смо разумели невидљиве механизме приче,
били смо момци који реагују инстинктивно.
Занимљиво је видети
како нас је то одвело на места
која су заправо била прилично добра.
Морате запамтити да се тада,
1993. сматрало
да је добар анимирани филм
"Мала сирена", "Лепотица и звер",
"Аладин", "Краљ лавова".
Када смо први пут представили "Причу о играчкама" Тому Хенксу,
ушао је и рекао,
"Не желите ваљда да певам?"
Мислим да је то савршено осликавало оно
што су сви тада мислили да анимација мора бити.
Али ми смо стварно желели да докажемо
да се у анимацији може приповедати потпуно другачије.
Тада нисмо били утицајни,
па смо имали тајну листу правила
коју смо држали за себе.
Она су била: нема певања,
нема "Желим" момената,
нема срећног села,
нема љубавне приче.
Иронија је да, прве године
наша прича уопште није успевала
и Дизни је био у паници.
Приватно су добили савет
од познатог лиричара, ког нећу именовати,
а који им је послао неке предлоге.
Ми смо дошли до таг факса,
а у њему је писало:
"требало би да буде песама,
да буде "Желим" песма,
песма о срећном селу,
љубавна прича
и требало би да постоји зликовац.
Хвала богу што смо тада били
превише млади, бунтовни и другачији.
То нас је само учврстило у одлуци
да докажемо да се може направити боља прича.
Годину дана касније, успели смо.
Тиме смо доказали
да приповедање има упутства,
а не чврста правила.
Друга основна ствар коју смо научили
је да волимо свог главног лика.
Наивно смо мислили да Вуди,
у "Причи о играчкама", мора на крају да постане
несебичан и да мора од негде да се почне.
Направили смо да буде себичан и добили ово:
(Синхронизација) Вуди: Шта то радите?
Силазите с кревета.
Хеј, силазите с кревета!
Гдин Кромпироглави: Како ћеш нас натерати, Вуди?
Вуди: Не, он ће вас натерати.
Слинки? Слинки... Слинки!
Пењи се овамо и ради свој посао.
Јеси глув?
Рекао сам да их средиш.
Слинки: Извини, Вуди,
али слажем се с њима.
Мислим да ниси добро поступио.
Вуди: Шта? Да ли добро чујем?
Мислиш да нисам био у праву?
Ко је рекао да треба да мислиш, Опруго Кобасица?
ЕС: Како да ваш себични лик буде пријемчив?
Схватили смо да може да буде љубазан,
дарежљив, забаван, увиђаван,
све док испуњава један услов,
а то је да буде главна играчка.
Он то и представља,
сви живимо живот под неким условом.
Желимо да играмо по правилима и како треба,
уколико су испуњени неки услови.
После тога, ништа не важи.
Сада увиђам кључне ствари које су ми се десиле у младости,
пре него што сам одлучио да се бавим приповедањем,
а које су ми донекле отвориле очи
за неке ствари у вези са причом.
1986. сам уистину разумео идеју
да прича треба да има тему.
Те године је прерађен и поново објављен
"Лоренс од Арабије".
Гледао сам га седам пута за месец дана.
Нисам могао да се заситим.
Знао сам да је добро смишљен -
сваки кадар, свака сцена, реченица.
Али на површини је деловало
да приказује историјски
след догађаја.
Ипак, говорило се нешто више. Шта је то било?
У једном од каснијих гледања,
вео се подигао у сцени
када он шета кроз синајску пустињу
и стиже до Суецког канала,
и тада сам схватио.
(Видео) Дечак: Хеј! Хеј! Хеј! Хеј!
Мотоциклиста: Ко сте ви?
Ко сте?
ЕС: То је била тема: ко сте ви?
Имамо све те наизглед различите
догађаје и дијалоге
који хронолошки причају причу о њему
али испод свега је константа,
водиља, мапа пута.
Све што Лоренс у филму ради
је покушај да пронађе своје место у свету.
Кроз добро причану причу
увек се прожима јака тематика.
Са пет година
сам упознао можда најважнији састојак
који прича мора да има,
а који се ретко користи.
Када сам имао пет година, мама ме је водила да гледам ово.
(Видео) Тампер: Хајде. У реду је.
Види.
Вода је чврста.
Бамби: Јупиии!
Тампер: Забавно је,
зар не, Бамби?
Хајде. Устани.
Овако.
Хаха. Не, не, не.
ЕС: Изашао сам из биоскопа
широм отворених очију од чуда.
Мислим да је то магични састојак,
тајни сос:
изазивање радозналости.
Радозналост је искрена, потпуно невина.
Не можете је вештачки изазвати.
За мене, нема веће способности
од дара друге особе да вам поклони то осећање -
да умирите људе у једном трену њиховог дана
и натерате их да се препусте радозналости.
Потврда да сте живи
прожима вас до сржи.
Када један уметник то уради другом,
као да сте приморани да наставите.
Као заповест, која је спавала у вама
и сад је активирана, као позив на ходочашће.
Радите другима оно што сте ви доживели.
Најбоље приче подстичу радозналост.
Јасно се сећам,
када сам имао четири године,
пронашао сам два малена ожиљка на чланку
и питао сам оца шта је то.
А он је рекао да имам исте такве на глави
али не могу да их видим због косе.
Објаснио ми је да сам
рођен прерано,
превише рано сам дошао на свет
и нисам био потпуно спреман;
био сам веома болестан.
И када је лекар погледао жуто дете с црним зубима,
погледао је моју маму и рекао јој
"Неће преживети".
Месецима сам био у болници.
После много трансфузија крви,
преживео сам
и то ме је учинило посебним.
Не знам да ли баш верујем у то.
Не знам да ли моји родитељи верују,
али нисам желео да их разуверим.
У чему год да сам добар,
доказивао сам да сам вредан друге шансе коју сам добио.
(Видео) (Плакање)
Марлин: У реду је.
У реду је, тата је ту.
Тата те чува.
Обећавам, Немо,
никада нећу дозволити да ти се нешто деси.
ЕС: То је прва лекција о причи коју сам научио.
Користи оно што знаш. Црпи из тога.
То није увек заплет или чињеница.
То је представљање истине из искуства,
изражавање вредности које лично осећате
дубоко у својој сржи.
И то је оно што ме је довело
да говорим данас на TED-у.
Хвала вам.
(аплауз)
Koliko vas je nekada moralo da na internetu popuni neku vrstu obrasca
gde ste morali da prekucate iskrivljeni niz znakova poput ovog?
Koliko vas je pomislilo "Ovo je zaista iritirajuće"?
Dobro. Odlično. Ja sam to izmislio.
(Smeh)
Ili bio sam jedan od ljudi koji su to izmislili.
To se zove CAPTCHA.
I tu je kako bismo bili sigurni da je stvorenje koje je popunilo formular
zapravo čovek, a ne kompjuterski program
koji je napisan kako bi popunio milione ovakvih obrazaca.
To funkcioniše jer ljudi,
ili barem ljudi koji vide,
nemaju problema da pročitaju ove izobličene znake,
dok kompjuterski programi jednostavno još uvek to ne mogu da urade.
Na primer, u slučaju Tiketmastera,
razlog što morate da ukucate ove simbole
je da biste sprečili tapkaroše da naprave program
koji će im omogućiti da kupe milione ulaznica.
CAPTCHA se koristi širom interneta
I budući da je to veoma često,
mnogo puta konkretni niz slučajno odabranih simbola koji su pokazani korisniku
nije naročito "srećan".
Ovo je primer sa stranice za registraciju na Jahu (Yahoo).
Slučajno odabrani karakteri prikazani korisniku
su bili Č,E,K,A,J,T.E, što naravno daje reč.
Ali najbolje od svega je što je dvadesetak minuta kasnije
Jahu dobio poruku sledećeg sadržaja.
"Pomozite! Čekam već 20 minuta i ništa se ne dešava."
(Smeh)
Ova osoba je mislila da je trebalo da čeka.
Ovo naravno i nije tako loše u poređenju sa ovom jadnom osobom.
(Smeh)
CAPTCHA projekat smo uradili ovde na Karnegi Melon univerzitetu pre više od deset godina,
i koristi se svuda.
Sada ću vam ispričati nešto o projektu koji smo uradili nekoliko godina kasnije
i što je u neku ruku evolucija CAPTCHA-e.
Ovaj projekat smo nazvali reCAPTCHA,
započet je ovde u Karnegi Melonu
ali se onda pretvorio u startap kompaniju.
Zatim, pre oko godinu i po,
Gugl je kupio ovu kompaniju,
Reći ću vam kako je projekat počeo.
Počelo je tako što smo shvatili sledeće:
ispostavi se da ljudi širom sveta svakog dana
ukucaju oko 200 miliona CAPTCHA kodova.
Kad sam to čuo prvi put, bio sam prilično ponosan,
misleći kako moje istraživanje ima ogroman uticaj.
Ali onda sam počeo da se loše osećam.
Jer... svaki put kad ukucate CAPTCHA
vi izgubite deset sekundi svog života.
I ako to pomnožite sa 200 miliona
ispada da čovečanstvo troši oko 500.000 sati svakog dana
ukucavajući te iritantne CAPTCHA kodove.
I tako sam počeo da se osećam loše -
(Smeh)
A onda sam počeo da razmišljam, naravno da se ne možemo otarasiti CAPTCHA-e,
budući da bezbednost čitavog interneta zavisi od njih.
Ali onda sam se zapitao postoji li način na koji možemo iskoristiti ovaj trud
za nešto što je dobro za čovečanstvo?
Zaključak je sledeći.
Tokom tih desetak sekundi dok ukucavate CAPTCHA kod,
vaš mozak radi nešto zaista zadivljujuće.
On radi nešto što kompjuteri još uvek ne mogu da urade.
Dakle, možemo li izvesti da za tih deset sekundi vi uradite nešto korisno?
Drugim rečima, postoji li
neki ogromni problem koji kompjuteri još uvek ne mogu da reše,
a koji možemo izdeliti na malecke deonice od 10 sekundi
tako da svaki put kad neko reši CAPTCHA kod
reši mali deo tog problema?
Odgovor na ovo je "da", i upravo to sada vi radite.
Ono što možda ne znate je da kada ukucate CAPTCHA,
ne samo da ste dokazali da ste ljudsko biće
već nam zapravo i pomažete da digitalizujemo knjige.
Dozvolite mi da objasnim.
Postoji mnogo projekata kojima je cilj da digitalizuju knjige.
Gugl ima jedan. Internet arhiv ima jedan.
Amazon, sada sa Kindlom takođe pokušava da digitalizuje knjige.
To funkcioniše tako što
počnete sa nekom starom knjigom.
Znate te stvari, zar ne? Knjige?
(Smeh)
Uzmete knjigu i skenirate je.
Skeniranje knjige je kao
digitalno fotografisanje svake stranice knjige.
Dobijete fotografiju svake stranice.
I ovo je fotografija sa tekstom za svaku stranicu knjige.
Sledeći korak u procesu
je da kompjuter uspe da odgonetne sve reči na ovoj slici.
Tu se koristi tehnologija pod imenom OCR (OPK).
za optičko prepoznavanje karaktera,
koja fotografiše tekst
i pokušava da odgonetne šta tu piše.
Problem je što ova tehnologija nije savršena.
Naročito kada se radi o starijim knjigama
gde je tinta izbledela i stranice požutele,
pa OPK ne može da prepozna mnoge reči.
Na primer, kod stvari koje su napisane pre više od 50 godina,
kompjuter ne može da prepozna oko 30 odsto reči.
I ono što tada radimo
je da uzmemo sve reči koje kompjuter ne može da prepozna
i pitamo ljude da ih pročitaju umesto nas
dok ukucavaju CAPTCHA na internetu.
Tako da, sledeći put kad budete kucali CAPTCHA, te reči
su zapravo reči koje dolaze iz knjiga koje se digitalizuju
i koje kompjuter ne može da prepozna.
A razlog što danas imamo dve, umesto jedne reči
je zato što je jednu od reči
sistem dobio iz knjige,
nije je prepoznao i pokazaće vam je.
Ali budući da ne zna odgovor, ne može ni vas da oceni.
Zato vam dajemo još jednu reč,
koju sistem prepoznaje.
Ne kažemo vam koja je koja, već vas pitamo da upišete obe.
I ako upišete tačno reč
koju sistem već zna,
on zaključuje da ste ljudsko biće
i da ćete i drugu reč ukucati tačno.
Ako ponovimo ovaj proces sa 10 različitih ljudi
i svi oni se slože oko nove reči,
dobijemo još jednu tačno digitalizovanu reč.
Tako funkcioniše sistem.
Počeo je da radi pre oko tri ili četiri godine,
i mnogi sajtovi su već prešli sa stare CAPTCHA kodove
gde su ljudi gubili vreme
na novi CAPTCHA gde ljudi pomažu da se knjige digitalizuju.
Dakle, na primer, Tiketmaster.
Svaku put kada kupite karte na Tiketmasteru pomažete digitalizaciju knjiga.
Fejsbuk: Svaku put kad dodate prijatelja ili nekog "pokujete",
učestvujete u digitalizaciji knjiga.
Tviter i oko 350.000 drugih sajtova koriste reCAPTCHA.
I zapravo, broj tih sajtova je toliko veliki
da je i broj reči digitalizovanih tokom jednog dana veoma veliki.
Oko sto miliona dnevno,
što je ekvivalent za oko dva i po miliona knjiga godišnje.
I to sve reč po reč,
samo uz pomoć ljudi koji ukucavaju CAPTCHA kodove na internetu.
(Aplauz)
Naravno, budući da
uradimo toliko reči u toku jednog dana,
dešavaju se razne smešne stvari.
I ovo je tako jer dajemo ljudima
dve slučajno odabrane engleske reči jednu do druge.
Pa se dese smešne stvari.
Na primer, pojavila se ova reč -
To je reč "Hrišćani" i nema tu ništa loše.
Ali ako je uparite sa drugom slučajno odabranom reči,
mogu se desiti loše kombinacije.
Dakle dobili smo ovo. (Tekst: loši hrišćani)
Ali, najgore od svega je što se sve ovo desilo na sajtu
koji se zove "Ambasada kraljevstva božijeg".
(Smeh)
Ups.
(Smeh)
Evo još jednog lošeg primera.
DžonEdvards.com
(Tekst: Prokleti liberal)
(Smeh)
Tako da svakodnevno vređamo ljude i desne i leve orijentacije.
Naravno, nije samo da ih vređamo.
Budući da su reči slučajno uparene,
mogu se desiti i interesantne stvari.
Ovo je dovelo do
velikog internet fenomena
u kom su učestvovale na hiljade ljudi,
a koji se zove CAPTCHA umetnost.
Siguran sam da su neki od vas čuli za to.
Evo kako radi.
Zamislite da surfujete internetom i vidite CAPTCHA
za koj mislite da je jedinstven,
kao na primer ovaj CAPTCHA (Tekst: nevidljivi toster)
Ono što bi trebalo da uradite je da sačuvate sliku sa ekrana.
A onda naravno popunite CAPTCHA
jer nam tako pomažete da digitalizujemo knjige.
Ali prvo sačuvate tu sliku,
i onda docrtate nešto što je u vezi sa tim.
(Smeh)
Tako to funkcioniše.
Postoje na desetine hiljada ovoga.
Neke od njih su veoma simpatične. (Tekst: stegnuo sam ga)
(Smeh)
Neke su smešnije.
(Tekst: drogirani osnivači)
(Smeh)
A neke od njih,
kao "paleontološki švizl",
imaju Snup Doga.
(Smeh)
Ok, ovo je moj omiljeni broj reCAPTCHA-e.
Ovo je nešto što mi se najviše sviđa u vezi sa celim projektom.
Ovo je broj različitih ljudi
koji su nam pomogli da digitalizujemo makar jednu reč neke knjige kroz reCAPTCHA:
750 miliona
što znači da nam je oko 10 odsto celokupne svetske populacije
pomoglo da digitalizujemo ljudsko znanje.
Ovo je jedan od brojeva koji me motivišu da istražujem dalje.
Dakle pitanje koje me motiviše da nastavim je sledeće:
ako posmatrate grupna dostignuća čovečanstva,
one zaista velike stvari
oko kojih se čovečanstvo okupilo i uradilo nešto
kao, na primer, gradnju piramida u Egiptu
ili Panamskog kanala
ili slanje čoveka na Mesec --
zanimljiva činjenica u vezi sa njima je
da su svi bili urađeni sa otprilike istim brojem ljudi.
Čudno; svi oni su sprovedeni sa oko 100.000 ljudi.
A razlog za to je što je pre postojanja interneta
koordinisanje više od 100.000 ljudi,
a kamoli plaćanje, bilo prosto nemoguće.
Ali sada, uz pomoć interneta, upravo sam vam pokazao projekat
gde smo okupili 750 miliona ljudi
koji su nam pomogli da digitalizujemo ljudsko znanje.
Dakle, ono što me motiviše prilikom istraživanja je,
što ako sa 100.000 možemo da pošaljemo čoveka na Mesec
šta tek možemo da uradimo sa 100 miliona?
I tako bazirano na ovom pitanju
počeli smo da radimo na mnogo različitih projekata.
Pričaću vam o jednom oko kog sam najviše uzbuđen.
To je nešto na čemu radimo polutajno
u poslednjih godinu i po dana.
Još ga nismo lansirali. Zove se Duolingo.
Budući da nije lansiram, psssst!
(Smeh)
Da, verujem da ćete ćutati.
Dakle ovo je projekat. Evo kako je počeo.
Počeo je tako što sam postavio pitanje mom studentu,
Severinu Hakeru.
Ok, ovo je Severin Haker.
Dakle, postavio sam mu pitanje.
Usput, dobro ste čuli,
njegovo prezime je Haker.
Pitao sam ga: kako možemo
da postignemo da nam 100 miliona ljudi
prevede internet na svaki važniji svetski jezik, besplatno?
Ok, prvo moram nešto da kažem o ovom problemu.
Prvo, prevod interneta.
Trenutno je internet podeljen na mnogo jezika.
Veliki deo je na engleskom.
Ako ne znate engleski, ne možete pristupiti podacima.
Ali postoje i veliki delovi na drugim jezicima,
i ako ne znate te druge jezike, ne možete pristupiti.
Dakle, voleo bih da prevedem ceo internet, ili makar njegov veliki deo,
na svaki važan jezik.
To bih voleo da uradim.
Sada neki od vas mogu reći, ali zašto ne kortistite kompjutere za prevod?
Zašto ne koristimo mašine za prevod?
Kompjutersko prevođenje prevede tu i tamo poneku rečenicu.
Zašto ih ne koristimo da prevedu ceo internet?
Problem je što i dalje nisu dovoljno dobri,
i verovatno neće biti u narednih 15 ili 20 godina.
Prave mnogo grešaka.
Čak i kada ne naprave grešku,
budući da ih često prave, kako da znamo kada je prevod tačan a kada ne.
Daću vam primer
nečega što je preveo kompjuter.
Zapravo to je bio post na forumu.
Neko ko je pokušavao da pita nešto o jeziku Java.
Bilo je prevedeno sa japanskog na engleski.
Daću vam da pročitate.
Osoba počinje izvinjenjem
zbog činjenice da se radi o kompjuterskom prevodu.
Dakle sledeća rečenica je uvod u pitanje.
On nešto objašnjava.
Upamtite, pitanje je o Java programskom jeziku.
(Tekst: Na često, koza-vreme instaliranja greška je bljuvanje)
(Smeh)
Onda dolazi prvi deo pitanja.
(Tekst: Koliko puta kao vetar, motka i zmaj?)
(Smeh)
A onda dolazi moj omiljeni deo pitanja.
(Tekst: Ova uvreda očevom kamenju?)
(Smeh)
A onda dolazi kraj, koji mi je omiljeni deo cele stvari.
(Tekst: Molimo vas da se izvinite za svoju glupost. Postoje mnoge hvala)
(Smeh)
Dobro, znači kompjuterski prevod, još uvek nedovoljno dobar.
Nazad na pitanje.
Trebaju nam ljudi da prevedemo ceo internet.
Sledeće što biste mogli pitati je:
zašto jednostavno ne platimo ljudima da to urade?
Mogli bismo platiti profesionalnim prevodiocima da to urade.
Mogli bismo.
Nažalost, to bi bilo preskupo.
Na primer, prevod samo malog dela interneta, Vikipedije,
u neki drugi jezik, na primer španski,
Vikipedija postoji na španskom,
ali je veoma mala u poređenju sa onom na engleskom.
Predstavlja oko 20 odsto engleske verzije.
Ako bismo hteli da prevedemo na španski tih 80 odsto,
koštalo bi najmanje 50 miliona dolara --
i to za najiskorišćeniju zemlju koja postoji.
Dakle, bilo bi mnogo skupo.
I zato želimo da u to uključimo 100 miliona ljudi
koji će prevesti internet na svaki veći jezik
besplatno.
Ako je ovo ono što hoćete da uradite
vrlo brzo shvatate da ćete naići na dve stvari koje će to otežati,
dve velike prepreke.
Prva je manjak ljudi koji govore dva jezika.
Ni ne znam da li
postoje 100 miliona ljudi koji koriste internet
koji govore dva jezika dovoljno dobro da nam pomognu sa prevodima.
To je veliki problem.
Drugi problem je nedostatak motivacije.
Kako ćemo motivisati ljude
da zaista prevedu internet besplatno?
Obično platite ljudima za to.
Kako ćemo ih onda motivisati da to urade besplatno?
Kada smo počeli da razmišljamo o svemu, ove dve stvari su nas kočile.
Ali onda smo shvatili da postoji način
i da postoji jedno rešenje za oba problema.
Jednim udarcem ćemo ubiti dve muve.
A to je da prevođenje pretvorimo u nešto
što milioni ljudi hoće da rade
i to nam takođe pomaže sa problemom manjka bilingvista
a to je učenje jezika.
Ispostavilo se da danas
imate preko 1,2 milijarde ljudi koji uče strani jezik.
Ljudi zaista žele da nauče strane jezike.
I to ne samo zato što ih u školama teraju da to rade.
Na primer, samo u SAD
postoji preko pet miliona ljudi koji su platili više od 500 dolara
za softvere za učenje stranih jezika.
Dakle ljudi zaista žele da nauče nove jezike.
Tako smo u poslednjih godinu i po dana radili na novom sajtu
zove se Duolingo --
gde je osnovna ideja da ljudi besplatno uče jezik
dok istovremeno prevode internet.
I zapravo oni uče dok prevode.
Način na koji ovo radi
je da, dok ste tek početnik, dobijate veoma jednostavne rečenice.
Naravno, na internetu ih ima mnogo.
Damo vam veoma, veoma jednostavne rečenice
zajedno sa značenjem svake reči.
I dok ih prevodite i dok vidite kako ih drugi prevode,
počinjete da učite jezik.
Sa vašim napretkom
dajemo vam sve kompleksnije rečenice na prevod.
Ali sve vreme učite dok radite.
Luda stvar u vezi sa ovim metodom
je da on zapravo funkcioniše.
Prvo, ljudi zaista uče jezik.
Projekat je gotovo završen i sada je u fazi testiranja.
Ljudi tako zaista mogu naučiti jezik.
I nauče ga jednako dobro kao uz pomoć vodećih programa za učenje jezika.
Dakle, ljudi zaista nauče jezik.
I ne samo da ga nauče,
već je i mnogo interesantnije.
Jer, uz Duolingo, ljudi uče koristeći realne sadržaje.
Nasuprot učenju kroz izmišljene rečenice,
uči se na stvarnim sadržajima, što je samo po sebi zanimljivije.
Dakle ljudi zaista uče jezik.
Možda su još više iznenađuje da su
prevodi koje smo dobili od ljudi koji koriste sajt,
iako su početnici,
bili tačni koliko i oni koje su radili profesionalni prevodioci,
što je veoma iznenađujuće.
Daću vam još jedan primer.
Ovo je rečenica prevedena sa nemačkog na engleski.
Gore je nemački.
U sredini je engleski prevod
koji je uradio profesionalni prevodilac,
koga plaćamo 20 centi po reči.
A dole je prevod urađen od strane korisnika Duolinga,
od kojih nijedan nije znao ni malo nemačkog
pre nego što su počeli da koriste sajt.
Možete i sami videti, savršeno je.
Naravno, ovde koristimo trik
da bi prevodi bili dobri koliko i profesionalni.
Kombinujemo prevode više početnika
kako bismo dobili kvalitet jednog profesionalca.
Iako kombinujemo prevode
sajt se prevodi prilično brzo.
Pokazaću vam,
naše procene koliko brzo možemo da prevedemo Vikipediju
sa engleskog na španski.
Zapamtite, to košta 50 miliona dolara.
Dakle, ako bismo hteli da prevedemo Vikipediju na španski,
mogli bismo to uraditi za pet nedelja sa 100.000 aktivnih korisnika.
I mogli bismo to uraditi za 80 sati sa milion aktivnih korisnika.
Budući da su svi projekti na kojima je moja grupa radila uspeli da uključe milione korisnika
nadamo se da ćemo kroz ovaj projekat uspeti da prevodimo
uspeti da prevodimo prilično brzo.
Sada, stvar oko koje sam najuzbuđeniji oko Duolinga
je što mislim da obezbeđuje fer biznis model za učenje jezika.
Evo o čemu se radi:
trenutni model za učenje stranih jezika
je takav da student plaća,
i na primer, učenik plaća za Rozeta Stoun 500 dolara.
(Smeh)
To je postojeći model poslovanja.
Problem sa tim je što
95 odsto svetske populacije nema 500 dolara.
Tako da je potpuno nefer prema siromašnima.
Totalno je usmereno na bogate.
A u Duolingu
dok učite
zapravo stvarate vrednost, prevodite stvari --
za šta bismo mogli da nekog platimo.
Ovo je način da to unovčimo.
Budući da ljudi stvaraju vrednost dok uče
oni ne moraju da plate svojim novcem, već plaćaju svojim vremenom.
Ali magična stvar je da oni plaćaju svojim vremenom,
a to je vreme koje bi bilo potrošeno svakako
na učenje jezika.
Dakle, dobra stvar kod Duolinga je da obezbeđuje fer biznis model --
koji ne diskriminiše siromašne.
Evo i sajta. Hvala.
(Aplauz)
Evo ga i sajt.
Nije još pušten u rad,
ali ako ga posetite možete sa upisati kako biste bili deo naše "private beta"
koja će sigurno početi za tri ili četiri nedelje.
Nismo još lansirali ovaj Duolingo.
Usput, ja ovde pričam,
ali zapravo Duolingo je proizvod zaista fenomenalnog tima, a neki od njih su ovde.
Hvala vam.
(Aplauz)
Koliko vas može potpuno komotno
sebe nazvati vođom?
Vidite, postavljao sam ovo pitanje 
širom zemlje
i gde god da sam
ga postavio,
postojao je jedan ogroman deo publike 
koji nije hteo da podigne ruku.
Tako sam shvatio
da smo od liderstva napravili
nešto veće od nas samih.
Pretvorili smo to u nešto
što nas prevazilazi.
U nešto što menja svet.
Ovu titulu smatramo
kao nešto što ćemo jednog dana
zaslužiti,
jer dati je samom sebi ovog trenutka
znači određeni nivo arogancije i šepurenja 
pri kom nam nije ugodno.
I ponekad brinem
da provodimo toliko puno vremena
slaveći neverovatne stvari
koje jedva da neko može da uradi,
da smo uverili sebe da su to
jedine stvari vredne slavljenja.
I počinjemo da obezvređujemo stvari
koje možemo da uradimo svakog dana.
i počinjemo da previđamo trenutke
u kojima
postupamo kao istinski vođa
i ne odajemo sebi priznanje za to
i ne dozvoljavamo sebi
da se osetimo dobro zbog toga.
Imao sam dovoljno sreće
da u poslednjih
10 godina radim sa nekim
neverovatnim ljudima
koji su mi pomogli da redefinišem
pojam lidera na način
koji me je, čini mi se,
učinio srećnijim.
Za ovo kratko vreme koje imam danas,
želim da sa vama podelim
jednu priču koja je verovatno najzaslužnija
za ovo redefinisanje.
Išao sam u jednu malu školu
koja se zvala
Univerzitet Maunt Alison, 
u Sekvilu, u Nju Brunsviku,
i mog poslednjeg dana tamo,
jedna devojka mi je prišla
i rekla: "Sećam se
našeg prvog susreta.''
A zatim mi je ispričala o događaju
koji se desio četiri godine pre toga.
Rekla mi je: "Dan pre nego
što sam upisala fakultet,
bila sam u hotelskoj sobi
sa svojom majkom i ocem,
i bila sam tako uplašena i ubeđena
da to nije bilo za mene,
da nisam bila spremna za fakultet, 
da sam prosto briznula u plač.
A moji roditelji su bili neverovatni.
Rekli su mi:
"Pazi, znamo da si uplašena, ali hajde
da samo odemo tamo sutra.
Hajde da odemo tamo prvog dana,
i ako u bilo kom trenutku
osetiš da ti to ne možeš,
u redu je, samo nam reci
i mi ćemo te odvesti kući.
Volimo te bez obzira na sve."
I rekla je:
"Tako sam pošla sledećeg dana,
i stajala u redu
spremajući se za upis
i pogledala sam oko sebe
i shvatila da ja to ne mogu.
Znala sam da nisam spremna.
Znala sam da treba da odustanem."
I rekla je: "Ja sam donela tu odluku,
i istog trena
obuzeo me je neverovatan osećaj mira.
I okrenula sam se
prema mami i tati da im kažem
da treba da idemo kući
i baš u tom trenutku,
ti si izašao iz zgrade
Studentskog saveza
noseći najsmešniji šešir
koji sam ikad videla." (Smeh)
"Bio je strava.
I nosio si veliki znak Šajnerame,
- Studentska organizacija
za borbu protiv cistične fibroze"
- dobrotvorna organizacija
sa kojom godinama radim -
"i imao si pun džep lizalica.
I šetao si i delio lizalice
ljudima u redu
i pričao im o Šajnerami.
I odjednom si stigao do mene,
i samo si stao
i zagledao se. Bilo je jezivo."
(Smeh)
Ova devojka zna tačno o čemu pričam.
(Smeh)
"I onda si pogledao tipa pored mene
i nasmejao si se i zavukao ruku
u svoju kantu
i izvukao lizalicu i pružio mu je,
i rekao si:
"Treba da daš lizalicu predivnoj ženi
koja stoji pored tebe.""
I ona je rekla: "Nikada u životu nisam videla
da se neko brže posrami."
Pocrveneo je kao rak
i nije hteo ni da me pogleda.
Samo je ovako ispružio lizalicu."
(Smeh)
"I osećala sam se tako loše zbog dečka
da sam uzela lizalicu
i čim sam to uradila
ti si sa ozbiljnim izrazom lica
pogledao moju mamu i tatu
i rekao: "Pogledajte to. 
Pogledajte.
Prvi dan kako nije kod kuće
i već uzima slatkiše
od neznanaca?!""
(Smeh)
I rekla je: "Svi su se pomamili. 
6 metara u svakom pravcu
svi su počeli da urliču.
I znam da je ovo glupavo
i ne znam zašto vam ovo pričam,
ali tog trenutka
kada su se svi smejali,
znala sam da ne treba da odustanem.
Znala sam da sam tu
gde treba da budem,
i znala sam da sam kod kuće.
I nisam pričala sa tobom
nijednom za četiri godine
od tog dana,
ali čula sam da odlaziš
i morala sam da priđem
i da ti kažem da si bio
neverovatno bitna osoba u mom životu
i nedostajaćeš mi. Srećno."
I dok ona odlazi,
ja sam očaran.
I odmakne se oko dva metra,
okreće se, osmehne i kaže:
"Takođe bi trebalo da znaš i ovo.
Još uvek se zabavljam sa tim likom
nakon četiri godine." (Smeh)
Godinu i po nakon što sam se
preselio u Toronto
dobio sam pozivnicu
za njihovo venčanje.
Evo u čemu je stvar.
Ja se toga ne sećam.
Ne sećam se tog trenutka,
a prekopao sam po sećanju
jer je to smešno
i trebalo bi da se sećam toga,
a ne sećam se.
To je bio takav transformišući trenutak
koji mi je otvorio oči, pomislio sam –
možda je najveći uticaj
koji sam ikada imao na nečiji život
bio trenutak kada je
žena prišla strancu
četiri godine kasnije i rekla:
"Bio si neverovatno bitna osoba
u mom životu"
i to je bio trenutak
koga se ni ne sećam.
Koliko vas ima trenutak sa lizalicom –
trenutak kada je neko
rekao ili uradio nešto
za šta mislite da je značajno
poboljšalo vaš život?
U redu. A koliko vas je to reklo
osobi koja je to uradila?
Vidite, zašto da ne?
Slavimo rođendane,
gde je jedino što treba da uradite
da ne umrete 365 dana - (Smeh) -
a ipak dopuštamo ljudima
koji su nam poboljšali život
da šetaju okolo i da to ne znaju.
A svako od vas, sve i jedna osoba
je bila katalizator
trenutka sa lizalicom.
Poboljšali ste nečiji život nečim
što ste rekli ili uradili,
a ako mislite da niste,
samo pomislite na ruke koje se nisu podigle
kada sam postavio to pitanje.
Vi ste samo jedna od osoba
kojima nisu rekli.
Ali zastrašujuće je da o sebi mislimo
kao tako moćnima.
Može biti zastrašujuće da pomislimo
da možemo toliko da značimo
drugim ljudima, jer dok god liderstvo činimo
nečim većim od nas,
dok god držimo liderstvo iznad sebe,
dok god tvrdimo da ono
ima veze sa menjanjem sveta,
sebi dajemo izgovor
da ga ne očekujemo
svakog dana od sebe
i jedni od drugih.
Merien Vilijamson je rekla: "Naš najveći strah
nije da smo neadekvatni.
Naš najveći strah je
da smo neizmerno moćni.
Naše svetlo nas plaši,
a ne naša tama."
I danas vas pozivam na akciju
i kažem vam da treba da to prevaziđemo.
Treba da prevaziđemo
svoj strah od toga koliko
neverovatno moćni
možemo biti u tuđim životima.
Moramo da prevaziđemo to
kako bismo krenuli dalje
i naša mala braća i sestre
i jednog dana i naša deca -
ili naša deca sada -
mogu da posmatraju i krenu da cene
uticaj koji možemo imati
na živote drugih,
više od novca, moći, titula i uticaja.
Treba da redefinišemo liderstvo
tako da ima veze sa trenucima sa lizalicom,
koliko takvih trenutaka stvaramo,
koliko ih priznajemo,
koliko njih činimo unapred
i za koliko njih zahvaljujemo.
Jer doveli smo do toga da liderstvo
podrazumeva menjanje sveta,
a svet ne postoji. Postoji samo
šest milijardi shvatanja sveta
i ako promenite samo jedno od njih,
shvatanje jedne osobe o tome
šta je sposobna da uradi,
shvatanje jedne osobe o tome
koliko je ljudima stalo do nje,
shvatanje jedne osobe koliko
moćan pokretač promene
može da bude na ovom svetu,
promenili ste celu stvar.
Ako možemo liderstvo
da shvatamo na taj način,
ako možemo tako
da redefinišemo liderstvo,
mislim da možemo
sve da promenimo.
To je jednostavna ideja,
ali ne mislim da je mala
i želim svima da zahvalim što ste mi dozvolili
da je danas sa vama podelim.
Овде сам да бих регрутовао мушкарце
за подршку родне равноправности.
(Громогласан аплауз)
Полако, полако. Шта?
Шта мушкарци имају
са родном равноправношћу?
Она је везана за жене, зар не?
Реч род је о женама.
Заправо, овде сам да говорим
као бели мушкарац средње класе.
Ипак, нисам одувек био
бели мушкарац средње класе.
Све се догодило пре око 30 година
када сам био на факултету,
а гомила нас дипломаца
скупила се једног дана,
где смо закључили да постоји експлозија
писања и размишљања
у феминистичкој теорији,
али још увек не постоје
предавања о томе.
Стога смо ми урадили оно што
дипломци углавном раде у таквој ситуацији.
Рекли смо: „У реду,
хајде да направимо групу за учење.
Читаћемо текст, говорићемо о томе,
имаћемо вечеру од остатака хране.“
(Смех)
Сваке недеље, 11 жена и ја
смо се окупљали.
(Смех)
Читали бисмо текст о феминистичкој теорији
и разговарали бисмо о томе.
Током једног од наших разговора,
био сам сведок интеракцији
која ми је заувек променила живот.
Бир је то разговор између две жене.
Једна је била белкиња, а друга црнкиња.
Белкиња је рекла -
ово ће звучати веома анахроно сада -
али белкиња је рекла: „Све жене
сусрећу се са истим угњетавањем као жене.
Све жене су у патријархату
слично позициониране
и стога све жене имају исту врсту
интуитивне солидарности и сестринства.“
Црнкиња је рекла: „Нисам баш сигурна.
Дозволите ми да вас питам.“
Црнкиња рече белкињи:
„Када се пробудите ујутру
и погледате се у огледало, шта видите?“
Белкиња је одговорила: „Видим жену.“
Црнкиња је онда одговорила: 
„Видите, ту је проблем, по мом мишљењу,
јер када се ја пробудим ујутру
и погледам у огледалу“, рекла је,
„видим црнкињу.
По мени, раса је видљива,
али за вас је невидљива. Не видите је.“
Онда је рекла нешто веома изненађујуће.
Рекла је: „Тако привилегија функционише.
Привилегија је невидљива
за оне који је имају.“
Луксуз је, рекао бих белцима
у овој просторији,
да не морате да размишљате о раси
сваке секунде свог живота.
Привилегија је невидљива
онима који је имају.
Сетите се да сам био
једини мушкарац у тој групи
и када сам био сведок овоме,
рекао сам: „О, не.“
(Смех)
Неко је рекао: „Каква је то реакција?“
Рекао сам: „Када се пробудим ујутру
и погледам у огледало,
видим људско биће.
Ја сам помало генеричка особа.
Ја сам мушкарац средње класе.
Немам расу, класу, род.
Ја сам универзално генерализујућ.“
(Смех)
Желим да мислим да је то моменат
када сам постао белац средње класе,
да класа, раса и род
не зависе од других људи,
већ од мене.
Морао сам да почнем да мислим о њима
и мора бити да је привилегија
то сазнање држала далеко од мене.
Волео бих да могу да кажем
да се прича завршава пре 30 година
у тој малој дискусионој групи,
али сам је се сетио скоро
на универзитету где радим.
Имам колегиницу и нас двоје подучавамо
социологију родног права
на различитим семестрима.
Била је гостујући предавач
на мом предавању.
Уступам јој гостујуће предавање
када она подучава.
Отишао сам на њен час
да одржим гостујуће предавање
за око 300 студената у амфитеатру
и када сам ушао, један од студената
ме је погледао и рекао:
„О, коначно објективно мишљење.“
Читав тај семестар,
кад год је моја колегиница отворила уста,
моји студенти су видели жену,
односно, ако бисте рекли мојим студентима:
„Постоји структурна неједнакост базирана
на роду у Сједињеним Државама.“
они би рекли: „Наравно да ћете то рећи.
Ви сте жена. Пристрасни сте.“
Када ја то кажем, они одговоре:
„Човече, то је занимљиво.
Да ли ће то бити на тесту?
Како се пише реч 'структурално'?“
(Смех)
Надам се да сви можете видети
да овако изгледа објективност.
(Смех) (Аплауз)
Вантелесна западњачка рационалност.
(Смех)
Мислим да је иначе то разлог
због којег мушкарци пречесто носе кравате.
(Смех)
Јер ако ако ћете да отелотворите
вантелесну западњачку рационалност,
треба вам показивач,
а шта би могло боље да показује
неотелотворену западну рационалност
од одеће која се на једној страни
завршава омчом,
а друга показује према гениталијама?
(Смех) (Аплауз)
То је дуализам ума и тела, баш ту.
(Смех)
Омогућавање да је род приметан мушкарцима
је први корак ка ангажовању мушкараца
да подрже родну једнакост.
Када мушкарци први пут чују
за родну равноправност,
када први пут почну да мисле о томе,
многи често помисле
„тако је, то је поштено и правично,
то је етички императив“,
али не сви мушкарци.
Неки помисле - лампица се упали
и кажу: „О, Боже, да, родна равноправност“
и моментално надобудно почну
да објашњавају твоју тиранију.
Они виде подршку родној равноравности
као нешто слично коњици,
попут: „Много вам хвала
за привлачење пажње, даме,
ми ћемо одавде да наставимо.“
Ово има за резултат синдром
који волим да зовем
„преверемено самочеститање“.
(Смех) (Аплауз)
Постоји друга група, која активно
одолева родној равноправности,
која посматра ово као нешто
што је штетно по мушкарце.
Гостовао сам у телевизијском ток-шоуу
поред четири белца.
Ово је почетак књиге
коју сам написао, „Angry White Men“.
Овде је било четири бесна белца
који су веровали да су они,
бели људи у Америци,
били жртве обрнуте дискриминације
на радном месту
и свима су причали приче о томе
како су квалификовани за послове,
за унапређење,
али их нису добили,
па су били веома бесни.
Разлог зашто вам говорим ово
је што желим да чујете наслов
овог посебног шоуа.
То је цитат једног од њих и гласио је:
„Црнкиња ми је украла посао.“
Сви су причали своје приче,
квалификовани за послове и напредовање,
нису их добили, били су веома бесни.
Затим је дошао ред на мене да говорим
и рекао сам:
„Имам само једно питање за вас,
a везано је за назив емисије.
'Црнкиња ми је украла посао'.
Заправо, тиче се једне речи у наслову.
Желео бих да знам више о речи 'мој'.
Одакле вам идеја да је то ваш посао?“
Зашто наслов емисије није био:
„Црнкиња је добила посао?“
или „Црнкиња је добила неки посао?“
Јер без супростављања
мушком осећају да имају права на нешто,
мислим да никада нећемо схватити
зашто толико мушкараца
одолева родној равноправности.
(Аплауз)
Сматрамо да је ово ниво поља за игру,
тако да икакво правило
које га чак и мало помери
посматрамо као:
„О, боже, вода тече навише.
То је обрнута дискриминација
против нас.“
(Смех)
Дозволите ми да будем веома јасан -
белци у Европи и Сједињеним Државама
су корисници јединог великог
афирмативног акционог програма
у историји света,
који се зове „историја света“.
(Смех) (Аплауз)
Поставио сам неке од препрека
за ангажовање мушкараца,
али зашто би требало
да подржимо родну равноправност?
Наравно да је коректно,
нормално и правично,
али више од тога,
родна равноправност је такође
у нашем интересу као мушкараца.
Ако слушате оно што мушкарци кажу
о томе шта желе у својим животима,
родна равноправност
је заправо начин за нас
да стекнемо животе које желимо да живимо.
Родна равноправност је добра за државе.
Испада да су, према већини истраживања,
државе које имају
највећу родну равноправност
такође и државе
које бележе највиши ниво среће.
А то није само зато што су све у Европи.
(Смех)
Чак и у Европи,
државе које су родно равноправније
такође имају највише нивое среће.
Добро је и за компаније.
Истраживање Каталиста и других је доказало
да што су компаније родно равноправније,
боље је за раднике
и њихова радна снага је срећнија.
Имају мање флуктуације на послу.
Имају ниже нивое осипања.
Имају лакши процес регрутације.
Имају више стопе задржавања,
веће задовољство својим послом,
вишу стопу продуктивности.
Питање које ме често питају
у компанијама је:
„Човече, родна равноправност,
то ће бити скупо, зар не?“
Ја им кажем: „О, не.
Заправо треба да почнеш да рачунаш
колико те родна неравноправност
већ сада кошта.
Веома је скупо.“
Добра је за посао.
Друга ствар је да је добра за мушкарце.
Добра је за животе које желимо да живимо
јер су се посебно млади мушкарци
изузетно променили
и желе да воде животе који су анимирани
сјајним односима са њиховом децом.
Очекују од својих родитеља,
супружника, жена,
да раде ван куће
и буду једнако посвећени
својој каријери као што су и они.
Говорио сам како бих вам
илустровао ову промену.
Неки од вас се сећају овога.
Када сам био знатно млађи,
добили смо загонетку.
Неко од вас ће се трзнути
кад је се присете.
Ишла је отприлике овако:
човек и његов син возе по путу
и догађа им се
ужасна саобраћајна незгода
и отац гине.
Син је пребачен у хитну помоћ
и док су га пребацивали
у просторију за хитне пријеме,
доктор у хитној погледа у дечака и каже:
„Ох, не могу да га лечим. То је мој син.“
Како је ово могуће?
Нас је ово збуњивало.
Нисмо могли да схватимо
о чему се овде ради.
(Смех)
Одлучио сам да направим мали експеримент
са својим 16-годишњем сином.
Био је скоро са гомилом
својих другара код куће
гледајући утакмицу на ТВ-у.
Одлучио сам да им поставим ту загонетку,
чисто да видим, да одмерим ниво промене.
Шеснаестогодишњи момци су се
моментално окренули према мени
и рекли: „То му је мајка.“ Зар не?
Без проблема. Тек тако.
Осим мог сина који је рекао:
„Па, можда има два оца.“
(Смех) (Аплауз)
Ово је индекс, показатељ
како су се ствари промениле.
Млађи мушкарци данас очекују
да балансирају посао и породицу.
Желе да буду двокаријерни парови
са подељеним дужностима.
Желе да буду способни да балансирају
посао и породицу са својим партнерима.
Желе да буду укључени очеви.
Испада да што су нам везе
ближе једнакости,
тиме су оба партнера срећнија.
Подаци наших психолога и социолога
су прилично убедљиви овде.
Мислим да имамо убедљиве бројке,
податке који доказују мушкарцима
да родна равноправност није једносмерна,
већ двосмерна, обострана корист.
Ево шта они показују.
Када мушкарци почињу процес ангажовања
балансирајући посао и породицу,
често имамо две фразе
које користимо да опишемо оно што радимо.
Убацујемо се и испомажемо.
(Смех)
Предложићу нешто мало радикалније,
једну реч - „подела“.
(Смех)
Ево шта подаци показују:
када мушкарци деле кућне послове
и бригу о деци,
њихова деца су боља у школи.
Њихова деца мање изостају,
више постижу.
Мање су шансе да пате
од хиперкинетичког поремећаја.
Мање су шансе да буду принуђени
да посећују дечијег психијатра.
Мање су шансе да узимају лекове.
Стога, када мушкарци деле
кућне послове и бригу о деци,
њихова деца су срећнија и здравија,
а мушкарци то желе.
Када мушкарци деле кућне
послове и бригу о деци,
њихове жене су срећније. Ха.
Не само то, већ су и здравије.
Оне имају мање шансе
да посећују психијатра,
да им се дијагностикује депресија,
да узимају лекове,
веће су шансе да иду у теретану,
пријављују више нивое брачног задовољства.
Када мушкарци деле
кућне послове и бригу о деци,
њихове жене су срећније и здравије,
а мушкарци такође дефинитивно ово желе.
Када мушкарци деле
кућне послове и бригу о деци,
они су здравији.
Пуше мање, пију мање, узимају дрогу ређе.
Мање су шансе да иду у хитну помоћ,
али су веће шансе да посећују доктора
ради рутинских прегледа.
Мање су шансе да посећују психотерапеута,
мање су шансе
да им се дијагностикује депресија,
мање су шансе
да узимају лекове на рецепт.
Када мушкарци деле
кућне послове и бригу о деци,
срећнији су и здравији.
Ко то не би желео?
И коначно, када мушкарци деле
кућне послове и бригу о деци,
имају више секса.
(Смех)
Које од ова четири фасцинантних открића
мислите да је часопис „Men's Health“
ставио на насловну страну?
(Смех)
„Кућни послови је чине напаљенијом.
(не када их она врши).”
(Смех)
Рећи ћу,
само да подсетим мушкарце у публици,
ови подаци су прикупљени
током веома дугог временског периода,
тако да не желим да слушаоци закључе:
„У реду, мислим
да ћу опрати суђе вечерас.“
Ови подаци су прикупљени
током веома дугог временског периода.
Међутим, мислим да то показује
нешто веома важно.
Када часопис „Men's Health“
то стави на своју насловну,
они то такође зову -
свидеће вам се ово - „радна предигра“.
Оно што смо открили је веома важно -
да је родна равноправност,
у интересу земаља,
компанија и мушкараца,
њихове деце и партнерки,
да родна равноправност
није једносмерна корист
и није губитак-добитак;
то је свеопшта корист.
Оно што такође знамо
је да не можемо потпуно
да оснажимо жене и девојчице
док не ангажујемо дечаке и мушкарце.
Ово знамо.
Моје мишљење је
да су мушкарцима потребне исте ствари
које су жене препознале као потребне
да би живели животе
које оне кажу да желимо да живимо
како бисмо живели животе
које ми кажемо да желимо да живимо.
Године 1915, у освит једне од великих
демонстрација сифражеткиња
низ Пету авенију у Њујорку,
писац из овог града
је написао чланак у часопису
и његов наслов је био:
„Феминизам за мушкарце“,
а ово је била прва реченица у чланку:
„Феминизам ће омогућити по први пут
да мушкарци буду слободни.“
Хвала вам.
(Аплауз)
Želim da vam ispričam,
da podelim sa vama sasvim novi pristup
upravljanju robom u skladištima.
Radi se o sortiranju, pakovanju i slanju.
Da vam nagovestim:
u pitanju su stotine,
ponekad i hiljade robota,
koji se kreću po skladištu.
I čućete odgovor.
Ali za sada, prisetite se
svoje poslednje kupovine preko interneta.
Sedeli ste na trosedu
i odlučili da morate
da kupite crvenu majicu.
Pa ste kliknuli, i ušla je
u kolica za kupovinu.
Onda ste odlučili da ni zelene
pantalone nisu loše - klik!
Uz to mogu i plave cipele - klik!
Sad ste već dovršili narudžbinu.
Niste se zapitali da li je
to možda loša kombinacija.
Ali ste pritisnuli ,,naruči''.
I dva dana kasnije,
na pragu vas čeka paket.
Otvorite kutiju i tu su vam sve stvari.
Ali da li ste se zapitali kako ta roba
u skladištu dospe baš u tu kutiju?
Evo sad vam kažem da je
to zbog onog tipa tamo.
Tu na sredini slike
nalazi se radnik u otpremnom centru,
koji razvrstava, pakuje
i šalje robu za porudžbine.
Ovakvi radnici obično provode
60-70% radnog vremena
šetajući po skladištu.
Često pređu i po 8 ili 16 km
dok traže različitu robu.
Ne samo da to nije produktivno,
već se ni radnici ne osećaju ispunjeno.
Reći ću vam gde sam prvi put
naleteo na ovaj problem.
Bio sam u San Francisku 1999,
2000, vrhunac internet firmi.
Radio sam na ludoj avanturi zvanoj Webvan.
(Smeh)
Sakupili smo stotine
miliona dolara sa namerom
da dostavljamo namirnice
naručene preko interneta.
Na kraju se sve svelo na to da
nismo mogli da postignemo zaradu.
Ispadne da je e-trgovina
zapravo veoma teška i skupa.
U ovom slučaju smo pokušali
da 30 komada robe
smestimo u nekoliko torbi,
pa ih dostavimo kombijem.
Na kraju je ispalo da nas košta $30.
Zamislite, za konzervu supe koja košta 89¢
sortiranje i pakovanje u torbu
košta jedan dolar.
A to je još bez cene transporta.
Da skratim, za tih godinu dana u Webvan-u
sam iz razgovora sa radnicima
u prenosu robe shvatio
da ne postoji konkretno rešenje
za sortiranje različitih proizvoda.
Crveni, plavi, zeleni predmet,
da svi budu u istoj kutiji.
Bili smo sigurni da se to
može raditi na bolji način.
Postojali su sistemi samo za slanje
paleta i pakovanja za maloprodaju.
Naravno, Webvan je propao,
a ja sam godinu i po kasnije
i dalje razmišljao o istom problemu,
i dalje mi nije dao mira.
Tako da sam ponovo dobro razmislio.
I zapitao sam se šta bih ja želeo
kad bih radio na razvrstavanju.
Kako ja mislim da bi to trebalo da ide.
(Smeh)
Dakle, da se usredsredimo na problem.
Stigla mi je porudžbina i želim da crveni,
plavi i zeleni predmet
stavim u ovu kutiju.
Treba mi sistem u kom ispružim ruku,
proizvod se pojavi i ja ga spakujem,
dakle to bi
ličilo na upravljanje mašinom.
To mi treba. Koja tehnologija
može da reši taj problem?
Ali kao što vidite, porudžbine
se menjaju, proizvodi se menjaju.
Zbog toga radnike u razvrstavanju
možemo da stavimo u centar stvari,
pa da im omogućimo da
rade što produktivnije.
Kako sam došao do te zamisli?
Zapravo putem mentalne vežbe
koju verovatno mnogi od vas koriste,
vezane za isprobavanje ideja.
Naravno, treba vam prazan papir,
a na njemu zatim ispitate granične
vrednosti ideja - beskonačno, nula.
U ovom slučaju, pitanje je bilo:
šta bi bilo kad bismo gradili
otpremni centar u Kini,
gde je sve vrlo jeftino?
Recimo da su i radnici
i zemljište jeftini.
Konkretno smo se zapitali:
,,Šta bi bilo kad bi rad bio besplatan,
a otpremni centar imao milion kvadrata?''
Naravno, odmah smo rekli
da nam treba što više radnika.
Rekao sam da bih
za nula dolara na sat ,,unajmio''
10.000 radnika da svako jutro
u 8 dođu do skladišta,
uđu i uzmu po jedan artikal,
a onda stoje i čekaju.
Dakle, vi držite žitarice,
vi energetsko piće,
vi dijetalnu kolu.
Ako mi zatreba, zvaću vas,
u suprotnom stojite.
Ako mi treba dijetalna kola
i pozovem, vi javite jedni drugima.
Dijetalna kola stiže do prednjeg dela -
uzmem, stavim u torbu i šaljem.
Zamislite da proizvodi mogu sami
da se kreću i sporazumevaju.
To je vrlo interesantan, vrlo moćan način
na koji bi skladište
moglo da se organizuje.
Rad, naravno, nije besplatan.
Koliko god bilo impresivno,
nije praktično.
(Smeh)
Pa smo odlučili da smestimo
proizvode na pokretne police.
Pomoću robota pomeramo police sa robom.
Krenuli smo da radimo na tome,
i 2008. sedim na trosedu.
Je li neko od vas gledao otvaranje
Olimpijskih Igara u Pekingu?
Samo što nisam pao
sa troseda kad sam video.
Pa to smo i hteli da uradimo!
(Smeh i aplauz)
Da stavimo hiljade ljudi
u skladište, na stadion.
Zanimljivo je jer zaista
ima veze sa tom idejom,
jer su tu stvorili neverovatno moćnu
i impresivnu digitalnu umetnost,
i to bez računara, kako kažu,
već samo međuljudskom
komunikacijom i koordinacijom.
Ti ustaneš, ja čučnem.
I stvarno je sjajno izgledalo.
Lepo su pokazali šta može da nastane
ako delovi sistema počnu
da međusobno komuniciraju.
Tako smo, dakle, došli na ideju.
Ali kako je sad pretočiti u stvarnost?
Evo ga skladište:
centar za razvrstavanje, pakovanje
i slanje sa oko 10.000 polica.
Recimo da su tu zelene i crvene olovke,
žuti samolepljivi listići.
Šaljemo male narandžaste robote
da pokupe plave police.
Zatim ih nose do jedne strane zgrade.
Znači da radnici ne moraju da se pomeraju.
Poenta je da se police kupe
i preko centralnog prolaza
nose do radnika.
Time se u potpunosti menja život radnika.
Umesto da šeta po skladištu, može da stoji
u ovakvom centru za razvrstavanje
dok proizvodi idu do njega.
Ceo proces je vrlo produktivan.
Pružite ruku, uzmete predmet,
skenirate bar-kod i pakujete.
Dok se okrenete,
novi proizvodi već čekaju.
Znači da smo uklonili
beskorisno šetanje, traženje i čekanje
i razvili vrlo efektivan
način razvrstavanja,
gde laserom skenirate UPC bar-kod,
zatom svetlom odredite u koju kutiju ide.
Znači da je produktivnije,
preciznije, a ispostavilo se
i da je zanimljivije za same radnike.
Sada sami sastavljaju čitavu porudžbinu.
Sakupljaju i crveno i zeleno
i plavo, ne samo deo.
I osećaju da imaju
malo veći stepen kontrole.
Zapravo su nas najviše iznenadile
nuspojave ovakvog pristupa.
Znali smo da će biti produktivnije.
Ali nismo znali koliko će
ovaj način razmišljanja
da prožima druge poslove u skladištu.
Ovakav pristup pretvara otpremni centar
u ogromni pogon
za paralelno izračunavanje.
Tu opet dolazi do ukrštanja ideja.
Od skladišta smo došli
do paralelne arhitekture superkompjutera.
Ideja je da
na desnoj strani ekrana
imate 10 nezavisnih
radnika u razvrstavanju.
Ako radnik u stanici tri
reši da ode do toaleta,
to ne utiče na učinak
ostalih devet radnika.
Uporedite to sa uobičajenim
sistemom pokretne trake.
Kada vam neko prosledi paket,
stavite nešto u njega i šaljete dalje.
Da bi to funkcionisalo,
svi moraju biti na svom mestu.
Paralelni način razmišljanja
je mnogo otporniji.
A kada smo počeli da pratimo
popularnost proozvoda, otkrili smo
zanimljive skrivene procese.
Dinamičkim i adaptivnim algoritmina
smo poboljšavali raspored polica.
Ovde je prikazan moguć raspored
u nedelji pred Dan zaljubljenih.
Svi ružičasti slatkiši su
prešli u prednji deo skladišta
i radnici ih razvrstavaju i pakuju.
Ako pogledate dva dana posle
Dana zaljubljenih, preostali slatkiši
su prešli u zadnji deo skladišta,
u hladniji deo termalne mape.
Jedna od nuspojava korišćenja
ovakvog paralelnog procesa
je da se može povećavati unedogled.
(Smeh)
Bez obzira da li imate 2, 20
ili 200 stanica za razvrstavanje,
algoritmi
za proračun putanja i inventara
uvek rade.
Na ovom primeru se vidi
da su police sa robom
blizu ivica zgrade
jer su tu i stanice za razvrstavanje.
Same su se razmestile.
Na kraju ću vam samo pokazati snimak
na kom se vidi kako sve ovo utiče
na svakodnevicu radnika.
Već smo pomenuli da roba
putuje centralnom trakom
do samih stanica za razvrstavanje.
U pozadini softver nadgleda
svaku stanicu pojedinačno,
tako da dok šaljemo police
možemo da pokušamo i da odredimo redosled
kojim će ih radnik primiti.
Zaniljivo je da brzinu slanja
možemo da prilagodimo radniku.
Najbrži dobijaju više polica,
a sporiji manje.
Ali sad radnik doživljava posao
baš kako smo opisali.
Ispruži ruku, proizvod se pojavi.
Ili ga dohvati sa police.
Skenira ga i stavlja u kutiju.
A ostatak tehnologije
je skriven od pogleda.
Sada radnik može da se skoncentriše
na razvrstavanje i pakovanje.
Nema dangubljenja, nema
napuštanja radnog mesta.
Na kraju ovaj metod pakovanja porudžbina
nije samo precizniji i brži.
Smatramo da se i radnici
osećaju ispunjenije.
To znamo jer se sad
u mnogim zgradama radnici takmiče
za mogućnost da tog dana rade u Kiva zoni.
Nekad ih snimimo
dok govore kako
sad imaju više energije
za igru sa unucima.
Ili jedan tip koji je rekao da je
Kiva zona toliko opuštena
da je prestao da uzima lekove za pritisak.
(Smeh)
To smo snimili u skladištu lekova,
pa ne smemo da vam pokažemo.
(Smeh)
Za kraj bih samo želeo da vam kažem
da stvari mogu da postanu
zanimljive i produktivne
ako pustite predmete
da razmišljaju i da se kreću.
A kad idući put dođete do vrata
i pokupite paket naručen preko interneta,
otvorite ga i sve stvari su tu,
možda se zapitate da li je robot
pomogao da se ta narudžbina sastavi.
Hvala vam.
(Aplauz)
Počeo bih sa tri reči,
koje će obeležiti ovu nedelju,
tri reči koje će definisati
ovaj vek.
A to su:
Zemlja je puna.
Puna je nas, puna je naših stvari,
puna našeg otpada, puna naših prohteva.
Da, mi smo briljantna i kreativna vrsta.
ali smo stvorili previše stvari,
toliko da je naša ekonomija sada premašila
svog domaćina, našu planetu.
Ovo nije filozofska misao,
ovo je prosto nauka
zasnovana na fizici,
hemiji i biologiji.
Postoji mnogo naučnih analiza
i sve one navode na isti zaključak -
da živimo izvan naših mogućnosti.
Istaknuti naučnici mreže "Svetksi otisak", na primer,
su izračunali da nam treba oko 1,5 Zemlja
da izdrži ovu ekonomiju.
Drugim rečima,
da bismo nastavili da funckionišemo na sadašnjem nivou,
treba nam 50 posto više Zemlje nego što imamo.
U finansijskom smislu,
to bi značilo da uvek trošite 50 posto više nego što zaradite,
zadužujući se sve više svake godine.
Ali naravno, ne možete pozajmiti prirodne resurse,
pa zato iscrpljujemo svoj kapital
ili krademo od budućnosti.
Kada kažem puna, mislim stvarno puna -
daleko izvan granica greške,
daleko od bilo koje rasprave
o metodologiji.
Ovo znači da je naša ekonomija neodrživa.
Ne kažem da nije fina ili prijatna
niti da je loša za polarne medvede ili šume,
mada to svakako jeste.
Ono što hoću da kažem
je da je naš pristup jednostavno neodrživ.
Drugim rečima, zahvaljujući tim iritantnim zakonima fizike,
kad nešto nije održivo, ono nestane.
Pomislili biste da je to nemoguće.
Ne možemo zaustaviti ekonomski razvoj.
Jer to je ono što će se zaustaviti: ekonomski razvoj.
Staće zbog nestanka trgovinskih resursa.
Staće zbog naše sve veće potražnje
za svim resursima, za celokupnim kapacitetom,
za svim sistemima Zemlje
koji se sad nose sa ekonomskom štetom.
Kada razmišljamo o prestanku ekonomskog razvoja,
pomislimo: "To nije moguće",
zato što je ekonomski razvoj toliko važan za naše društvo
da se retko dovodi u pitanje.
Mada je razvoj svakako doneo mnogo dobrog,
toliko je u osnovi svega,
da mi prosto ne shvatamo
mogućnost da nestane.
Iako je doneo mnogo toga dobrog,
zasnovan je na ludoj zamisli -
zamisli
da možemo imati beskonačni razvoj
na planeti koja nije beskonačna.
Savetujem vam da preispitate svoja uverenja.
Ta luda ideja je upravo to,
luda je,
i pošto je Zemlja puna, to označava kraj igre.
Ma daj, mislite.
To nije moguće.
Tehnologija je neverovatna. Ljudi su inovativni.
Postoji toliko načina da poboljšamo način na koji delamo.
Sigurno možemo pronaći rešenje.
To je tačno.
Pa, uglavnom je tačno.
Svakako smo neverovatni,
i redovno rešavamo složene probleme
neverovatnom kreativnošću.
Tako da ako bi naš problem
bio da smanjimo ljudsku ekonomiju
sa 150 posto na 100 posto kapaciteta Zemlje,
to bismo rešili.
Problem je što mi tek zagrevamo
pogon ovog rasta.
Nameravamo da ovu izuzetno razvijenu ekonomiju
učinimo duplo većom,
a potom četiri puta većom,
ne u nekoj dalekoj budućnosti,
već za manje od 40 godina,
što će većina vas doživeti.
Kina planira da to ostvari ovo za samo 20 godina.
Jedini problem u vezi ovog plana
je što nije izvodljiv.
Kao odgovor na ovo, neki ljudi tvrde,
da nam je neophodan razvoj, moramo rešiti problem siromaštva.
Moramo da razvijemo tehnologiju.
Moramo da održimo stabilnost društva.
Za mene je ovaj argument fascinantan,
jer zvuči kao da možemo da izmenimo zakone fizike
da odgovaraju našim potrebama.
Zemlju ne zanima šta je nama potrebno.
Majka priroda ne pregovara;
ona samo određuje pravila i opisuje posledice.
Sve ovo nisu ezoterične granice.
Govorimo o hrani i vodi, zemljištu i klimi,
bazičnim praktičnim i ekonomskim osnovama
naših života.
Tako da zamisao da možemo lako da pređemo
u izuzetno efikasnu
ekonomiju koja se napaja sunčevom energijom, koja je zasnovana na znanju,
koja je oblikovana naukom i tehnologijom,
tako da devet milijardi ljudi
može da živi 2050.
u izobilju, i obrazuje se na Internetu
je zabluda.
Nije nemoguće nahraniti, obući i skućiti sve nas
i obezbediti pristojan život svima.
To je svakako moguće.
Ali zamisao da možemo olako da se množimo,
uz nekoliko manjih problema
je jednostavno pogrešna,
i to opasno pogrešna,
jer ona znači da se ne pripremamo
za ono što će se zaista dogoditi.
Vidite, ono sto se dešava kada opteretite sistem
van njegovih mogućnosti
i zatim nastavite to
sve većim tempom
je da sistem prestane da radi i pokvari se.
To je ono što će se nama dogoditi.
Mnogi od vas će pomisliti,
da sigurno još uvek možemo da zaustavimo ovo.
Ako je toliko loše, odreagovaćemo.
Hajde da samo razmotrimo tu zamisao.
Već 50 godina
stižu nam upozorenja.
Nauka je dokazivala
da su promene urgentne.
Ekonomske procene su ukazivale na to
da ne samo da možemo to da priuštimo,
nego je i jeftinije da odreagujemo ranije.
A ipak u realnosti
nismo uradili skoro ništa da promenimo situaciju.
Mi čak ni ne usporavamo.
Na primer, prošle godine smo bili svedoci najvećeg
globalnog zagađenja usled našeg uticaja na klimu.
Problem hrane, vode, zemljišta i klime
je praktično isti.
Ja zapravo ovo ne govorim u očaju.
Prestao sam sa žaljenjem za izgubljenim.
Prihvatam ovo gde smo sada.
Tužno je,
ali tako je, kako je.
Ali je takođe vreme
da okončamo poricanje
i shvatimo
da ne delamo, da nismo ni blizu delanja
i nećemo to učiniti
dok kriza ne pogodi ekonomiju.
Zato je kraj razvoja
najvažnije pitanje
i događaj za koji treba da se pripremimo.
Dakle, kada će početi ova promena?
Kada će ovaj slom početi?
Mislim da je već počelo.
Znam da većina ljudi to ne vidi tako.
Skloni smo da posmatramo svet,
ne kao integrisani sitem što on jeste,
već kao niz pojedinačnih problema.
Vidimo proteste pokreta "Occupy",
vidimo rastuću krizu zbog dugova,
vidimo sve veće nejednakosti,
vidimo uticaj novca na politiku,
vidimo ograničenje resursa, cene hrane i nafte.
Ali mi posmatramo svaki od ovih problema
kao izdvojen fenomen koji treba rešiti.
U stvari, sistem
prolazi kroz bolni proces slamanja,
naš sistem, ispunjen dugovima eknomoskog razvoja,
neefektivne demokratije,
preopterećivanja planete Zemlje,
sam sebe izjeda.
Mogao bih da vam navedem brojne
studije i dokaze koji potvrđuju ovo,
ali neću jer, ako želite to da vidite,
dokazi su svuda oko vas.
Želim da razgovaram sa vama o strahu.
Želim to jer mi se čini da je
najvažniji fenomen sa kojim se suočavamo
baš kako odgovaramo
na ovo pitanje.
Kriza je sada neizbežna.
Pitanje je, kako ćemo odreagovati?
Naravno, ne možemo znati šta će se dogoditi.
Budućnost je sama po sebi neizvesna.
Ali hajde da samo razmislimo o tome šta nam nauka govori
da će se verovatno desiti.
Zamislite našu ekonomiju
kada balon ugljenika pukne,
kada finansijska tržišta to shvate,
zamislite bilo kakvu nadu
da ćemo sprečiti otimanje klimatskih promena našoj kontroli,
da su idustrije nafte i uglja propale.
Zamislite Kinu, Indiju i Pakistan kako idu u rat
jer klimatske promene
rezultiraju u sukobima za hranu i piće.
Zamislite Bliski istok bez prihoda od nafte,
već sa vladama koje se ruše.
Zamislite našu savršeno funkcionalnu idustriju hrane i blagovremene isporuke,
i naš preopterećeni poljoprivredni sistem kako otkazuju,
i zamislite prazne police u supermarketu.
Zamislite nezaposlenost od 30 posto u Americi,
a globalnu ekonomiju u grču
zbog straha i neizvesnosti.
Sad zamislite šta to znači za vas,
vašu porodicu, vaše prijatelje,
vašu ličnu finansijsku sigurnost.
Zamislite šta znači
za vašu ličnu sigurnost
to što teško naoružana građanska populacija
postaje sve više frustrirana
zbog toga zašto je dozvoljeno da se ovo desi.
Zamislite šta ćete reći vašoj deci
kada vas pitaju,
"Pa, mama i tata,
kako je to bilo 2012.
kada ste se tri decenije za redom suočavali
sa najtoplijom decenijom ikada zabeleženom,
kada je svako naučno telo na svetu upozoravalo
da imate veliki problem,
kada su okeani postajali kiseli,
kada su cene ulja i hrane rasle,
kada su pravili nerede po ulicama Londona
i osvajali Vol Strit?
Kada se sistem tako očigledno urušavao, mama i tata,
šta ste vi uradili, šta ste mislili?"
Pa kako se osećate
sa tom tamom na slici
globalne ekonomije u vašem umu,
kada vaše pretpostavke o budućnosti
izblede
i nešto potpuno drugačije izađe na površinu?
Samo zastanite na trenutak,
udahnite,
i razmislite, šta osećate
u ovom momentu?
Možda poricanje.
Možda bes.
Možda strah.
Naravno, ne možemo znati šta će se dogoditi
i moramo da živimo sa neizvesnošću.
Ali kada razmislimo o mogućnostima koje ja zamišljam,
trebalo bi malo da se uplašimo.
U opasnosti smo svi mi,
a naučili smo da na opasnost odreagujemo strahom
da bismo izazvali snažnu reakciju,
koja će nam pomoći da se hrabro suočimo sa pretnjom.
Ali ovog puta to nije tigar na ulasku u pećinu.
Ne možete videti opasnost ispred vaših vrata.
Ali ako pogledate,
možete je videti pred vratima vaše civilizacije.
Zato bi trebalo da shvatimo našu odgovornost sada dok smo još pribrani,
jer ako budemo čeklali da kriza uzme maha,
možda ćemo se uspaničiti i sakriti.
Ako je shvatimo sada i dobro razmislimo,
shvatićemo da nemamo čega da se plašimo
osim samog straha.
Da, biće gadno, i uskoro će se desiti -
svakako u našem životnom veku -
ali mi smo i više nego sposobni
da prebrodimo sve što dolazi.
Vidite, oni ljudi koji veruju
da ljudi mogu da reše svaki problem,
da tehnologija nema ograničenja, da tržišta mogu biti dobre sile,
su zapravo u pravu.
Jedino što ne vide
jeste to da je potrebna velika kriza da nas pokrene.
Kada osetimo strah i kad se uplašimo gubitka
sposobni smo za prilično neverovatne stvari.
Razmislite o ratovima.
Nakon bombardovanja Perl Harbura, trebalo je samo četiri dana
da vlada zabrani proizvodnju civilnih automobila
i da preusmeri auto-industriju,
a potom reguliše potrošnju hrane i energije.
Razmislite o tome kako neka kompanija reaguje kad joj preti bankrotiranje
i kako se promena koja deluje nemoguće jednostavno izvrši.
Razmislite o tome kako neki pojedinac reaguje
na dijagnozu bolesti koja mu može ugroziti život
i kako promene načina života
koje su ranije bile preteške
odjednom postaju relativno lake.
Mi smo pametni, u stvari, prilično smo neverovatni,
ali zaista volimo velike krize.
Dobra vest je da je ova monstruozna.
(Smeh)
Naravno, ako pogrešimo,
možemo doživeti kraj ove civilizacije,
ali ako ispravno postupimo,
umesto toga ovo može biti početak civilizacije.
Kako bi sjajno bilo
reći svojim unucima da ste bili deo toga?
Svakako ne postoji nikakva tehnička niti ekonomska prepreka na putu.
Naučnici poput Džejmsa Hansena nam govore
da bi možda trebalo izbaciti emitovanje ugljen-dioksida iz ekonomije
u roku od samo nekoliko decenija.
Želeo sam da znam šta bi bilo potrebno,
pa sam radio sa profesorom Jorgenom Rendersom iz Norveške
da bih došao do odgovora.
Razvili smo plan koji smo nazvali "Ratni plan prvog stepena" -
tako nazvan zbog nivoa mobilizacije i potrebnog fokusa.
Na moje iznenađenje,
uklanjanje emitovanja ugljen-dioksida iz ekonomije u roku od samo 20 godina
ja zapravo prilično jednostavno i prilično jeftino,
ne izuzetno jeftino,
ali svakako manje nego što bi koštao propast civilizacije.
Nismo to precizno izračunali,
ali shvatamo da je to vrlo skupo.
Možete pročitati o detaljima,
ali ukratko, možemo promeniti našu ekonomiju.
Možemo to da uradimo koristeći proverenu tehnologiju.
Možemo to da uradimo po pristupačnoj ceni.
Možemo to da uradimo pomoću postojećih političkih struktura.
Jedino treba da promenimo
kako razmišljamo i kako se osećamo.
A tu vi stupate na scenu.
Kada razmišljamo o budućnosti koju ja zamišljam,
naravno da treba da osećamo neku dozu straha.
Ali strah može da paralizuje ili da motiviše.
Treba da prihvatimo strah i potom treba da delamo.
Treba da delamo
kao da budućnost zavisi od toga.
Moramo da delamo kao da imamo samo jednu planetu.
Mi možemo ovo.
Znam da će vam fundamentalisti slobodnog tržišta reći
da su veći razvoj, više stvari i devet milijardi ljudi koji idu u kupovinu
je najbolje što možemo da uradimo.
Oni greše.
Mi možemo više,
možemo mnogo više.
Postigli smo neverovatne stvari
od kako smo shvatili kako da gajimo hranu pre nekih 10.000 godina.
Sagradili smo moćnu bazu
nauke, znanja i tehnologije -
više nego dovoljnu da izgradi društvo
gde će devet milijardi ljudi
moći da živi pristojnim, smislenim i zadovoljavajućim životima.
Zemlja to može da izdrži
ako odaberemo pravi put.
Možemo da izaberemo ovaj trenutak krize
da postavimo i odgovorimo na velika pitanja razvoja društva -
kao što su, šta želimo da budemo kad porastemo,
kada prerastemo ovu zbunjujuću adolescenciju
gde mislimo da granice ne postoje
i patimo od zabluda o besmrtnosti?
E pa vreme je da odrastemo,
da budemo mudriji, smireniji,
da budemo uviđajniji.
Poput generacija pre nas,
odrastaćemo u ratu -
ne ratu civilizacija,
već ratu za civilizaciju,
za neverovatnu šansu
da izgradimo
jače i srećnije društvo
koje namerava da se zadrži ovde
do svog srednjeg doba.
Možemo da izaberemo život umesto straha.
Možemo da uradimo ono što moramo,
ali za to će biti potreban svaki preduzetnik,
svaki umetnik,
svaki naučnik, svaki govornik,
svaka majka, svaki otac, svako dete,
svako od nas.
Ovo može biti naš uzvišeni čas.
Hvala vam.
(Aplauz)
Prvi put sam otišla u letnju školu
kada mi je bilo devet godina.
Majka mi je spakovala pun kofer
knjiga,
što sam smatrala potpuno prirodnim činom,
jer je u mojoj porodici
čitanje glavna zajednička aktivnost.
To vam može zvučati asocijalno,
ali to je zaista samo drukčiji način socijalizacije.
Okruženi ste toplinom porodičnog doma,
oni su tu oko vas,
a istovremeno možete odlutati u mislima
u svoju avanturu.
Imala sam zamisao
da je letnja škola isto to, samo bolje.
(smeh)
Zamišljala sam deset devojčica kako čitaju u sobi,
udobno smeštene, obučene u slične spavaćice.
(smeh)
Letnja škola je više ličila na divlju žurku bez alkohola.
Prvog dana nas je vaspitačica
sve okupila na jednom mestu
i naučila nas je pozdravu za koji nam je objasnila da
čemo svakog dana, do kraja leta ponavljati
kako bismo ojačali duh letnje škole.
Ovo su reči:
B-U-Č-M-O,
tako izgovaramo bučno.
Bučmo, bučmo, budimo bučmi."
Aha.
Čitavog života nisam uspela da shvatim
zašto je trebalo da budemo tako bučni,
i zašto je trebalo da pišemo reč pogrešno.
(smeh)
Ali sam učestvovala u tome. Zajedno sa drugima sam to pevala.
Dala sam sve od sebe.
Čekala sam momenat kada
bih mogla da se povučem i čitam knjige.
Kada sam po prvi put uzela knjigu iz kofera,
najpopularnija devojka u grupi mi je prišla
i pitala me: "Zašto si tako povučena?" -
povučen je naravno potpuna suprotnost
b-u-č-m-o-m.
Kada sam drugi put pokušala,
vođa kampa mi je prišla zabrinutog izraza lica
i ponovila mi je kako je važan duh kampa
i koliko je važno da se trudimo
da budemo otvoreni.
Sklonila sam svoje knjige,
stavila ih u kofer,
ispod kreveta,
i tamo su provele celo leto.
Osećala sam se krivom zbog toga.
Osećala sam da sam potrebna knjigama,
i zvale su me, a ja sam ih izneverila.
I izneverila sam ih, nisam otvorila kofer
dok se nisam vratila svojoj porodici,
na kraju leta.
Ispričala sam vam priču o letnjoj školi.
Mogla bih još 50 istih da vam ispričam,
svaki put mi je preneta poruka da
moj tih i introvertan način postojanja,
nije neophodno i ispravan pristup životu,
da bi trebalo da se potrudim da budem ekstrovertnija.
Uvek sam duboko u sebi osećala da je to pogrešno,
i da su introvertne osobe odlične takve kakve jesu.
Godinama sam potiskivala taj predosećaj,
pa sam od svega postala advokat na Vol Stritu,
a ne pisac, što sam oduvek želela da budem,
delom i zbog toga što sam morala da dokažem sebi,
da mogu takođe biti neustrašiva i samouverena.
Izlazila sam u prepune barove,
a ustvari sam želela da odem na večeru sa prijateljima.
Refleksno sam donosila odluke
koje nisu u skladu sa mnom,
da nisam bila ni svesna da ih donosim.
To rade mnoge introvertne osobe,
to je zasigurno gubitak,
ali je i gubitak za naše saradnike,
za našu zajednicu.
Zvučaću možda dramatično, ali to je gubitak i za svet.
U kreativnosti i upravljanju je neophodno da
introvertne osobe čine ono u čemu su najbolje.
Trećina do polovine populacije je introvertna,
trećina do polovine.
Znači, pričamo o jednoj od dve ili tri osobe koju poznajete.
Čak iako ste vi ekstrovertni,
pomislite na svoje kolege,
partnere i decu,
na osobu koja baš sada sedi pored vas,
na sve njih se primenjuje ova slika
koja je poprilično ukorenjena u našem društvu.
Svi to usvojimo veoma rano u životu,
pre nego što možemo i da verbalizujemo to što radimo.
Da biste jasno uvideli problem,
morate razumeti šta je introvertnost.
To nije stidljivost.
Stid je povezan sa strahom od društvene osude.
Intorvertnost se odnosi na
način kako odgovarate na nadražaje,
uključujući i društvene stimuluse.
Ekstrovertne osobe traže mnogo nadražaja,
dok se introvertni osećaju najbolje,
najbudnije, najproduktivnije kada
se nalaze u tihom okruženju.
Ne sve vreme, to nije apsolutna stvar,
ali veoma često.
Ključna stvar u
izvlačenju maksimuma iz naših talenata
je da se svi mi nađemo u okruženju
koje nama prija.
U ovom momentu se susrećemo sa predrasudama.
Najvažnije institucije našeg društva,
škole i radna mesta,
su dizajnirane za ekstrovertne osobe,
i prema njihovim potrebama za mnogo stimulacije.
Takođe, trenutno slavimo i sistem verovanja
koji ja nazivam novo kolektivno razmišljanje,
koji podrazumeva da sva kreativnost i stvaranje
dolazi sa nekog čudnog društvenog mesta.
Zamislite klasičnu učionicu danas:
Kada sam ja išla u školu
sedeli smo u klupama.
Sedeli smo u klupama poređanim u redove,
i veći deo zadataka smo obavljali nezavisno.
Ali danas su u klasičnoj učionici
radni stolovi spojeni,
četvoro, petoro, šestoro ili sedmoro dece sede zajedno.
Deca rade na bezbrojnim grupnim zadacima.
Čak i u slučaju matematike i kreativnog pisanja,
za koje biste mislili da zavise od individulanih razmišljanja,
očekujemo danas od dece da funkcionišu kao grupa.
A decu koja više vole
da su sama sa sobom ili da rade sama,
doživljavamo kao izuzetke
ili još gore kao problematične osobe.
Većina nastavnika veruje
da su idealni učenici ekstrovertne osobe,
a ne introvertne,
iako je istraživanje pokazalo da
introvertni đaci imaju bolje ocene
i više znanja.
(smeh)
Okej, ista stvar se dešava na našim poslovima.
Većina nas radi u kancelarijama bez zidova,
otvorenom prostoru,
gde smo izloženi
konstantnoj buci i pogledima saradnika.
Introvertne osobe uglavnom
ne dobijaju čelne pozicije,
iako su introvertne osobe veoma pažljive,
manja je verovatnoća da se upuste u velike rizike,
što bi trebalo da poštujemo u današnje vreme.
Adam Grant je u školi "Wharton" sproveo interesantno istraživanje
koje je ukazalo da introvertne vođe
često dolaze do boljih rezultata u odnosu na ekstrovertne,
jer kada posluju sa proaktivnim ljudima,
postoji veća šansa da dozvole zaposlenima da slede svoje ideje,
dok ekstrovertne osobe nenamerno
budu toliko ushićene stvarima,
da prosto sve vode po svom nahođenju,
i ideje drugih ljudi ne isplivaju
na površinu tako lagano.
Činjenica je da su vođe koje su dovele do velikih promena bile intorvertne osobe.
Evo nekoliko primera.
Eleonora Ruzvelt, Roza Parks, Gandi,
oni su sami sebe opisali kao
tihe i nenametljive osobe, čak stidljive.
Svi oni su preuzeli palicu,
iako im je svaki atom njihovog bića
govorio da ne rade to.
Ispostavilo se da je to imalo posebne moći,
jer su ljudi prosto osetili da su oni vođe
ne zato što uživaju u tome da komanduju drugima,
ne zato što uživaju da budu u žiži dešavanja,
već zato što nisu imali izbora,
zato što ih je vodila misao da treba da urade ono što smatraju ispravnim.
Smatram da je važno da u ovom trenutku istaknem
da ja volim ekstrovertne osobe.
Uvek naglašavam da su neki od mojih najboljih prijatelja ekstrovertni,
uključujući i mog voljenog muža.
Naravno, svi se mi nalazimo negde na skali
između ekstrema introvertno-ekstrovertno.
Čak je i Karl Jung, psiholog koji je popularizovao ove pojmove,
rekao da ne postoji isključivo introvertna
ili isključivo ekstrovertna osoba.
Rekao je da bi takav čovek trebalo da bude u ludnici,
ukoliko bi uopšte postojao.
Neki ljudi se nalaze tačno na sredini
ovog spektra,
to su ambivertne osobe.
Često pomislim kako su dobili najbolje iz oba sveta.
Mnogi smatraju sebe ili jednim ili drugim tipom.
Ja želim da poručim da nam je potrebna bolja kulturološa ravnoteža.
Treba nam više jin i jang odnosa
između ova dva tipa.
Ovo je naročito važno u domenu
kreativnosti i stvaralaštva,
s obzirom da nam psiholozi govore
da mnoge kreativne osobe
uspešno
ramenjuju i razvijaju
svoje ideje,
ali imaju izraženu introvertnu crtu u sebi.
To se dešava zato što je često sastavni deo
kreativnosti - osamljivanje.
Darvin je imao običaj
da odlazi u duge šetnje u šumi,
i ljubazno je odbijao pozive za večere.
Teodor Gajzel, poznatiji kao dr Sus,
je izmaštao mnoga svoja neverovatna dela
u usamljenoj kancelariji u potkrovlju
svoje kuće u La Hoji, u Kaliforniji.
Plašio se upoznavanja dece,
njegove publike,
jer se plašio da ga oni zamišljaju
kao veselog Deda Mraza,
i da bi bili razočarani njegovim rezervisanim stavom.
Stiv Voznijak je izumeo prvi Epl računar,
dok je sam sedeo u svojoj kancelariji
u Hjulit-Pakard firmi gde je tada radio.
On objašanjava kako nikada ne bi postao takav stručnjak,
da nije bio toliko povučen u sebe i nije napuštao kuću
u detinjstvu.
Naravno,
sve ovo ne znači da ne treba da sarađujemo,
tome u prilog ide i čuveno upoznavanje Stiva Voznijaka i Stiva Džobsa,
koji su osnovali Epl kompaniju.
Ali znači da je usamljenost značajna,
i da je nekim ljudima
apsolutno neophodna.
Činjenica je da nam je vekovima poznata
transcedentalna moć osamljivanja.
Od skora smo počeli da zaboravljamo to.
Ukoliko analizirate najveće svetske religije,
svi poslanici,
Mojsije, Isus, Buda, Muhamed,
oni odlaze
u divljinu, sami,
gde doživljavaju duboka prosvetljenja i otkrića,
koje zatim prenose svojoj zajednici.
Dakle, bez divljine nema ni otkrića.
Ukoliko razmotrite savremenu psihologiju,
to nije iznenađujuće.
Ispostavlja se da mi ne možemo biti deo grupe,
a da instiktivno ne reflektujemo i oponašamo mišljenja drugih.
Čak i kada su u pitanju stvari koje se čine ličnim i suštinskim,
kao: ko vam se sviđa,
počećete da imitirate verovanja ljudi oko vas,
a i da ne shvatite da to radite.
Grupe tradicionalno slede mišljenja
najdominantnije i najharizmatičnije osobe,
iako ne postoji veza između
dobrog govorništva i dobrih ideja,
zaista je nema.
Tako da...
(smeh)
Tako da možda sledite osobu koja ima najbolje ideje,
ali možda i ne.
Da li zaista želite da prepustite to slučaju?
Bilo bi mnogo bolje za sve da se osame,
dođu do svojih ideja
kada su oslobođeni pritiska grupe,
a onda da se okupe
i porazgovaraju o idejama u dobro regulisanoj sredini
i nastave od te tačke.
Ukoliko je sve ovo tačno,
zašto to i ne shvatimo?
Zašto su škole i radna mesta organizovana na taj način?
Zašto introvertnim osobama namećemo osećaj krivice
što ponekada žele da se odvoje od drugih?
Deo odgovora je u istoriji naše kulture.
Zapadno društvo,
a naročito Sjedinjene Države,
je uvek veličalo ljude od akcije,
na uštrb mislioca,
i "čoveka koji razmišlja".
Ali ranu istoriju Amerike,
karakteriše ono što istoričari nazivaju kulturom karaktera,
tada smo još uvek vrednovali
duhovnost ljudi i njihove moralne osobine.
Ukoliko analizirate knjige samopomoći iz tog perioda,
sve su imale naslove tipa
"Karakter, najveća stvar na svetu".
Te knjige su slavile uzore kao što je Abraham Linkoln,
koji je poštovan zvog svoje umerenosti i nepretencioznosti.
Ralf Valdo Emerson ga je nazvao
"čovekom koji ne koristi svoju superiornost."
Početkom 20. veka
ušli smo u novo razdoblje kulture,
koje istoričari nazivaju kulturom ličnosti.
Desilo se to da smo razvili agroekonomije
do razmera svetskih poslovanja.
Odjednom ljudi počinju da napuštaju
mala mesta i odlaze u gradove.
Sada se ljudi dokazuju gomili stranaca,
a ne rade zajedno sa onima koje su poznavali
celog života.
Tako da je razumljivo da su
osobine kao što su privlačnost i harizmatičnost
iznenada postale veoma značajne.
Naravno, knjige samopomoći su promenile svoje nazive
kako bi zadovoljile prohteve u
"Kako osvojiti prijtalje i uticati na ljude".
Kao uzore propagiraju
zaista uspešne trgovce.
To je svet u kom živimo danas.
To je naše kulturno nasleđe.
Ja ne impliciram da je
društvena snalažljivost nevažna,
i ne pozivan na ukidanje
timskog rada.
Religije koje su slale svoje poklonike na usamljene vrhove planina,
nas podučavaju ljubavi i poverenju.
Problemi sa kojima se suočavamo u
nauci i tehnonologiji našeg vremena
su takvih razmera, da su
neophodne vojske ljudi koje udruženim snagama
rade na rešavanju istih.
Prosto poručujem da što više slobode damo intorvertnim osobama,
veća je verovatnoća da dođu do
svojih jedinstvenih rešenja za ove probleme.
Volela bih sada da podelim ono
što je danas u mom koferu.
Pogađate?
Knjige.
Moj kofer je pun knjiga.
"Mačje oko" Margaret Atvud.
Roman Milana Kundere.
I Majmonidov
"Vodič zbunjenima".
Ali ovo nisu zaista moje knjige.
Ponela sam ih jer su ih napisali
omiljeni pisci moga dede.
Moj deda je bio rabin,
bio je udovac i
živeo je sam u malom stanu u Bruklinu,
a to je bilo moje omiljeno mesto u detinjstvu,
delom zato što je bilo ispunjeno njegovim finim i gospodsvetnim prisustvom,
a delom zbog toga što je bilo ispunjeno knjigama.
Zaista, bukvalno, svaki sto, svaka stolica u stanu
nisu služili iskonskim funkcijama,
već kao podloge za gomile knjiga.
Kao i svima u mojoj porodici
omiljena delatnost moga dede je bila da čita.
Ali je voleo i svoje propovedi
i mogli ste da osetite tu ljubav u njegovim službama
svake nedelje u toku 62 godine dok je bio rabin.
Mudrosti iz knjiga koje je čitao svake nedelje, složene
slojeve stare i humanističke misli utkao bi u propovedi.
Ljudi bi dolazili sa svih strana
da ga slušaju.
Ali u ovome je caka kod moga dede.
Ispod te ceremonijalne ljušture,
bio je veoma skroman i introvertan,
toliko da mu, tokom same službe, nije bilo lako da
uspostavi kontakt očima
sa istim ljudima kojima je držao službe
već šezdeset i dve godine.
Čak i van sinagoge,
on bi i same razgovore
završavao prebrzo, jer nije želeo
da oduzima bilo kome previše vremena.
Kada je umro u 94. godini
milicija je morala da zaustavi saobraćaj u komšiluku
kako bi se smestili svi ljudi
koji su došli da ga isprate.
Pokušavam na svoj način da
naučim nešto do mog dede.
Upravo sam objavila knjigu o introvertnosti,
trebalo mi je oko sedam godina da je napišem.
To su za mene bile blagoslovene godine
jer sam čitala, pisala,
razmišljala i istaživala.
To je bila moja verzija
dana u biblioteci moga dede.
Ali iznenada moj posao je potpuno drukčiji,
treba da držim predavanja,
da pričam o introvertnosti.
(smeh)
To mi mnogo teže pada,
jer koliko god da sam počastvovana,
da sam ovde sa vama,
to nije moja prirodna okolina.
Pripremala sam se za ovakve nastupe
što sam bolje mogla.
Prošle godine sam vežbala javne nastupe
kada god mi se ukazala prilika.
Ovo je moja "godina opasnih predavanja".
(smeh)
To mi je mnogo pomoglo.
Ali ono što mi još više pomaže
je moj osećaj, verovanje, nada
da su naši stavovi prema
introvertnosti, nenametljivim osobama i samoći
zaista na samom pragu dramatičnih promena.
Zaista to mislim.
Završiću svoje izlaganje
pozivom na delanje
onima koji imaju stav sličan mom.
Broj jedan:
Prestanite sa preokupiranošću timskim radom.
Prosto, prestanite.
(smeh)
Hvala.
(aplauz)
Želim da jasno iznesem svoje stavove,
jer zaista verujem da naša radna sredina
treba da promoviše
kulture neobaveznih razgovora,
prijatnu atmosferu gde se ljudi okupe
i spontano razmene ideje.
To je odlično.
To prija i introvertnim i ekstrovertnim osobama.
Potrebno nam je više privatnosti i slobode,
i mnogo, mnogo više nazavisnosti u radu.
Ista stvar je preslikana u školama.
Neophodno je da učimo decu kako da rade zajedno,
ali važno je i da ih naučimo kako da rade sami.
Ovo je takođe veoma važno za ekstrovertnu decu.
Moraju da rade sami,
jer se delom velike misli na taj način rađaju.
Okej, druga misao: idite u divljinu.
Budite kao Buda, dođite do svojih otkrića.
Ne propagiram ideju
da svi treba da izgradimo kolibe u šumi
i nikada više ne progovorimo međusobno,
ali predlažem da treba da se isključimo
i pozabavimo se svojim mislima
malo češće.
Broj tri:
Razmislite dobro o stvarima koje ste stavili u kofer
i zašto ste ih tamo stavili.
Ekstroverti,
možda su vaši koferi takođe puni knjiga.
Ili možda čaša za šampanjac
ili padobrana.
Šta god da je u pitanju, nadam se da se bavite time kada god možete
i počastvujete nas tako svojom energijom i radošću.
Ali introvertne osobe, takvi kakvi ste
verovatno imate potrebu da pažljivo čuvate
sadržaj vaših kofera.
To je u redu.
Ali s vremena na vreme, samo ponekad,
nadam se da ćete otvoriti svoj kofer kako bi to i drugi ljudi videli,
jer ste ovom svetu neophodni vi i stvari koje sa sobom nosite.
Želim vam najbolje moguće putovanje
i hrabrost da tiho pričate.
Mnogo vam hvala.
(aplauz)
Hvala vam. Hvala vam.
(aplauz)
Планетарни системи изван нашег
су као далеки градови чија светлуцања можемо да видимо,
али чијим улицама не можемо да ходамо.
Испитујући ове светлуцања, ипак
можемо научити о међусобном односу звезда и планета
у процесу стварања сопствених екосистема
као и услова погодних за живот.
На овој слици Токија
сакрила сам податке,
са најновијег телескопа за лов на планете -
Кеплер Мисија.
Можете ли то видети?
Ево га.
Ово је само мали део неба у који Кеплер зури,
и где тражи планете
мерећи светло преко 150,000 звезда,
одједном, сваких пола сата,
и то веома прецизно.
А ово што сада гледамо
је мајушно затамљење светла
изазвано проласком планете испред једне од звезда
које спречава део те светлости да дође до нас.
За само нешто више од две године активности
нашли смо преко 1200
потенцијалних планетарних система око других звезда.
Да бисмо вам дали неку идеју о томе,
током претходне две деценије тражења,
пре него што је постојао Кеплер,
спознали смо само око 400.
Када видимо мале паузе у светлости,
можемо да одредимо разне ствари.
Као прво, можемо утврдити не само да тамо постоји планета,
већ и која је њена величина
као и колико је удаљена од звезде ”родитеља”.
Удаљеност је јако важна
јер нам говори
колико укупно светлости планета прима.
Те две информације - удаљеност и количина светлости су важне
јер је то као када ви или ја седимо око ватре.
Желите да будете довољно близу ватре да би вам било топло,
али не преблизу
да се не бисте испекли.
Али, осим информације о количини светлости коју примате,
има још тога што морате знати о звезди ”родитељу”.
И рећи ћу вам зашто.
Ово је наша звезда. Ово је наше Сунце.
Види се овде, осветљено.
То је светло које можете да видите својим сопственим очима.
Приметићете да изгледа слично
познатој жутој лопти -
оно Сунце које смо сви цртали када смо били деца.
Али приметићете још нешто,
а то је да лице Сунца
има пеге.
То су сунчеве флеке
које су само једна од доказа
Сунчевог магнетнох поља.
Оне су такође и узрок варијација звездане светлости.
То можемо веома прецизно измерити
Кеплером, као и пратити његове ефекте.
Међутим, ово је само мали почетак.
Да имамо ултраљубичасте или рендгенске очи
заиста бисмо видели
динамичне и драматичне ефекте
Сунчеве магнетне активности -
оно што се дешава и на другим звездама.
Помислите само, чак и када сте у облачним државама,
ове ствари се догађају нон стоп,
изнад вас, на небу.
Тако да када желимо да сазнамо да ли је на планети могућ живот,
да ли је погодна за живот,
желимо да знамо не само колико укупно светлости добија
и колико је топла,
већ желимо знати и о њеним временским условима -
ова јака радијација,
ултраљубичасти и рендгенски зраци
које звезда ствара
и које је купају у купки високоенергетске радијације.
И тако, не можемо да заправо гледамо
планете око осталих звезда
исто толико детаљно
колико и планете нашег сунчевог система.
Овде вам показујем Венеру, Земљу, Марс -
три планете нашег сунчевог систма које су отприлике исте величине,
али од којих је само једна
заправо добро место за живот.
Али, у међувремену можемо да
меримо светлост са наших звезда
и научимо о овом односу
између планета и њихових звезда ”родитеља”
како бисмо схватили знаке
који одају планете погодне
за потрагу за животом у свемиру.
Кеплер неће наћи планету
око сваке звезде у коју погледа.
Али, стварно, свака мера
коју забележи је драгоцена
зато што нас учи нечему о односу
између звезда и планета,
и о томе како је заправо звездана светлост
предуслов неопходан
за стварање живота у свемиру.
Кеплер је телескоп, али инструмент који зури
смо ми, живот, који тражимо.
Хвала вам.
(Аплауз)
Danas u svojim rukama
imamo globalni izazov zdravlja,
a to znači da je
način na koji trenutno
otkrivamo i razvijamo nove lekove
previše skup, traje predugo,
i ne uspeva češće nego što uspe.
Zaista nam ne uspeva, a to znači
da pacijenti kojima je veoma
potrebna nova terapija
istu ne dobijaju,
a bolesti se ne leče.
Čini se kao da trošimo sve više para.
I tako za svaku milijardu dolara
potrošenih na istraživanje i razvoj
sve je manje lekova
koji su odobreni za tržište.
Više novca, manje lekova. Hmm.
Dakle, šta se dešava ovde?
Pa, više faktora utiče,
ali ja mislim da je jedan od ključnih
taj da alati koji su trenutno
raspoloživi da testiraju
da li će lek imati efekta,
da li je efikasan,
ili da li će biti siguran
pre nego što ga odnesemo
na klinička ispitivanja na ljudima,
nas dovode do neuspeha.
Ne predviđaju
šta će da se dogodi u ljudima.
A imamo dva glavna alata
na raspolaganju.
To su ćelije u posudama
i testiranje na životinjama.
Hajde sada da pričamo o prvom,
o ćelijama u posudama.
Dakle, ćelije srećno funcionišu
u našim telima.
Mi ih uzmemo i izvučemo ih
iz njihovog prirodnog okruženja,
bacimo ih u jednu od ovih posuda,
i očekujemo da će da rade.
Pogodite šta. Ne rade.
Ne sviđa im se to okruženje
jer nije ni nalik
onome što imaju u telu.
Šta ćemo sa testiranjem na životinjama?
Pa, životinje nam mogu obezbediti
veoma korisne informacije.
Uče nas šta se dešava
u kompleksnom organizmu.
Učimo više o samoj biologiji.
Međutim, češće se dešava
da životinjski modeli ne uspeju da predvide
šta će se desiti u ljudima
kada ih lečimo određenim lekom.
Zato nam trebaju bolji alati.
Trebaju nam ljudske ćelije,
ali moramo da nađemo način
da ih održavamo srećnima
van tela.
Naša tela su dinamična okruženja.
U stalnom smo pokretu.
Naše ćelije to znaju.
One su u dinamičnom okruženju
u našim telima.
I uvek su pod mehaničkim silama.
Tako da ako želimo
da učinimo ćelije srećnima,
van naših tela,
moramo da postanemo ćelijske arhitekte.
Moramo da dizajniramo,
napravimo i isplaniramo
drugi dom za ćelije.
Na institutu Vis
upravo smo to i uradili.
To zovemo organom na čipu.
I ja imam jedan upravo ovde.
Predivno je, zar ne?
Ali i prilično neverovatno.
Baš ovde u mojoj ruci je živo
plućno krilo na čipu koje diše.
I nije samo prelepo.
Može da uradi ogromnu količinu stvari.
Imamo žive ćelije na tom malom čipu,
ćelije koje su u dinamičkom okruženju
u interakciji sa različitim tipovima ćelija.
Bilo je mnogo ljudi
koji su pokušali da uzgajaju
ćelije u laboratorijama.
Probali su sa različitim prilazima.
Čak su pokušali da uzgoje
mini-organe u laboratoriji.
Mi ne pokušavamo to da uradimo.
Samo pokušavamo
da ponovo stvorimo,
na ovom malenom čipu,
najmanju funkcionalnu jedinicu
koja predstavlja biohemiju,
funkciju i mehaničko naprezanje
koje ćelije iskuse u našim telima.
Kako to radi?
Da vam pokažem.
Mi koristimo tehnike
iz industrije za proizvodnju
kompjuterskih čipova
kako bismo napravili
te strukture u veličini
bitnoj i za ćelije i za okolinu.
Imamo tri fluidna kanala.
U sredini, imamo poroznu,
fleksibilnu membranu
na koju dodajemo ljudske ćelije
iz, na primer, pluća,
a onda ispod, imamo kapilarne ćelije,
ćelije naših krvnih sudova.
Onda možemo da primenimo
mehaničke sile na čip
koje razvlače i skupljaju membrane,
tako da ćelije iskuse iste mehaničke sile,
kao kada dišemo.
I one ih iskuse kao da su u telu.
Tu je vazduh koji ide
kroz gornji kanal,
zatim tečnost koja sadrži
hranljive materije
kroz krv.
Čip je veoma lep,
ali šta mi možemo da uradimo s njim?
Možemo da dobijemo
neverovatnu funkcionalnost
unutar ovih malih čipova.
Da vam pokažem.
Možemo, na primer,
da imitiramo infekciju,
gde dodajemo bakterijske ćelije
u plućno krilo.
Onda možemo da dodamo
ljudska bela krvna zrnca.
Bela krvna zrnca su
odbrana našeg tela
protiv bakterijskih napada,
i kada osete zapaljenje zbog infekcije,
ući će iz krvi u plućno krilo
i progutati bakteriju.
Sada ćete da vidite
kako se to događa
uživo u ljudskom plućnom krilu na čipu.
Obeležili smo bela krvna zrnca kako biste
mogli da vidite kako plutaju,
i kada primete infekciju,
počinju da se lepe.
Lepe se i pokušavaju
da uđu u pluća
iz krvi.
I možete da vidite,
možemo da prikažemo
jedno belo krvo zrnce.
Lepi se i migolji se
između slojeva ćelija, kroz pore,
izlazi na drugu stranu membrane,
i upravo tu će progutati bakteriju
koja je obeležena zelenim.
U toj maloj posudi,
upravo ste bili svedoci
jednog od najosnovnijih odgovora
našeg tela na infekciju.
To je način na koji reagujemo
- imuna reakcija.
Veoma uzbudljivo.
Želim da podelim
ovu sliku sa vama,
ne samo zato što je toliko lepa
već zato što nam pruža
neverovatnu količinu informacija
o tome šta ćelije rade u čipu.
Govori nam da te ćelije
iz malih prolaza u našim plućima,
zapravo imaju strukturu nalik kosi
koju biste očekivali da vidite u plućima.
Ove strukture se zovu treplje,
i one zapravo teraju sluz van pluća.
Da. Sluz. Bljak.
Ali sluz je veoma važna.
Sluz hvata čestice, viruse,
potencijalne alergene
i ove sitne treplje se pomeraju
i oslobađaju nas sluzi.
Kada se oštete, recimo,
zbog dima cigarete, na primer,
one ne funkcionišu kako treba
i ne mogu da nas očiste od sluzi.
I to dovodi do bolesti
kao što je bronhitis.
Treplje i oslobađanje od sluzi
su takođe uključene u odvratnim bolestima
kao što je cistična fibroza.
Ali sada, sa funkcionalnošću
koju imamo u ovim čipovima,
možemo da počnemo da tragamo
za potencijalnim novim lečenjima.
Nismo stali sa plućima na čipu.
Imamo i stomak na čipu.
Možete da ga vidite ovde.
I stavili smo ljudske crevne ćelije
u stomak na čipu,
i one su pod stalnim
peristaltičkim pokretima,
ovaj protok nalik kapljanju kroz ćelije,
i možemo da imitiramo
mnoge od funckija
koje biste očekivali da vidite
u ljudskim crevima.
Sada možemo da počnemo
da pravimo modele bolesti
kao što je sindrom razdražljivih creva.
Ovo je bolest koja pogađa
veliki broj ljudi.
To je veoma iznurujuće,
i ne postoji puno dobrih tretmana za to.
Sada imamo čitav cevovod
različitih organskih čipova
na kojima trenutno radimo
u našim laboratorijama.
Ali, istinska moć ove tehnologije,
zapravo dolazi iz činjenice
da možemo da ih povežemo
pomoću tečnosti.
Tu je tečnost koja prolazi
preko tih ćelija,
tako da možemo da počnemo
da povezujemo
veliki broj različitih čipova zajedno
da napravimo ono što zovemo
virtualni čovek na čipu.
Sada postajemo veoma uzbuđeni.
Nikada nećemo moći da stvorimo
celog čoveka na ovim čipovima,
ali naš cilj je da možemo
da stvorimo
dovoljno funkcionalnosti
da možemo da pravimo
bolja predviđanja
šta će da se dogodi u ljudima.
Na primer, sada možemo
da počnemo da istražujemo
šta se desi kada stavimo lek
kao što je aerosol.
Oni koji, kao ja, imaju astmu,
kada uzmete vašu pumpicu,
možemo da istražimo kako
taj lek dopire do vaših pluća,
kako ulazi u telo,
kako može da utiče
na, recimo, vaše srce.
Da li menja otkucaje srca?
Da li je otrovan?
Da li jetra može da ga prečisti?
Ili je metabolizovan u jetri?
Da li se izlučuje u bubrezima?
Možemo da počnemo
da gledamo dinamičan
odgovor tela na lek.
Ovo bi moglo da napravi revoluciju
i izmeni
ne samo farmaceutsku industriju
već dosta različitih industrija,
uključujući i kozmetičku.
Možemo da iskoristimo
kožu na čipu
koju trenutno razvijamo
u laboratoriji
da testiramo da li su
sastojci u preparatima
koje koristite zapravo bezbedni
da ih stavljate na kožu
bez potrebe testiranja na životinjama.
Mogli bismo da testiramo bezbednost
hemikalija kojima smo izloženi
svakodnevno u našem okruženju,
kao što su hemikalije
u običnim sredstvima za čišćenje.
Mogli bismo takođe da koristimo
organe na čipovima
za primenu u bioterorizmu
ili izloženost radijaciji.
Možemo da ih koristimo
da naučimo više
o bolestima kao što je ebola
ili drugim smrtnim bolestima
kao što je SARS.
Organi na čipu bi mogli da promene
klinička ispitivanja u budućnosti.
Sada, prosečni učesnik
u kliničkom ispitivanju je
upravo to - prosečan.
Uglavnom je sredovečan, uglavnom žena.
Nećete naći mnoga klinička ispitivanja
u kojima su uključena deca,
a ipak, svaki dan,
dajemo deci lekove,
i jedini podaci koje imamo
o bezbednosti tog leka,
su oni koje smo dobili od odraslih.
Deca nisu odrasli.
Ona možda neće odreagovati
isto kao odrasli.
Postoje i ostale stvari,
kao što su genetske razlike
stanovništva
koje mogu da dovedu do rizika
neželjene reakcije na lek.
Zamislite da možemo da uzmemo
ćelije svih tih drugačijih ljudi
stavimo ih na čipove,
i stvorimo populaciju na čipu.
Ovo bi zaista moglo da promeni način
na koji vršimo klinička ispitivanja.
A ovo je tim i ljudi koji rade ovo.
Imamo inženjere, biologe,
imamo kliničare,
i svi oni rade zajedno.
Vidimo nešto zaista izvanredno
na institutu Vis.
To je zapravo sastajanje disciplina,
gde biologija utiče na način
na koji dizajniramo,
kreiramo i gradimo.
Veoma uzbudljivo.
Uspostavljamo važne industrijske saradnje
kao što je ova koju imamo sa kompanijom
koja je ekspert u digitalnoj
proizvodnji u velikom broju.
Oni će nam pomoći da napravimo,
umesto samo jednog od ovih,
milione čipova,
da bismo mogli da ih
stavimo u ruke
što je više moguće istraživača.
I ovo je ključ potencijala te tehnologije.
Dopustite da vam pokažem
naš instrument.
Ovo je instrument
od kojeg naši inženjeri
prave prototipe upravo sada
u laboratoriji,
i taj instrument će nam pružiti
inženjersku kontrolu koja će
nam biti potrebna
da povežemo 10 ili više organa zajedno.
Radi još nešto što je veoma bitno.
Stvara lak korisnički interfejs.
Biolog kao što sam ja može da uđe,
uzme čip, stavi ga u kertridž
kao prototip koji vidite ovde
stavi kertridž u mašinu
kao što biste vi stavili CD
i krećemo.
Stavi i pusti. Lako.
Hajde sada da zamislimo
kako budućnost može da izgleda
ako bih ja uzela vaše matične ćelije
stavila ih na čip,
ili vaše matične ćelije
i stavila ih na čip.
To bi bio personalizovani čip
samo za vas.
Svi mi ovde smo pojedinci
i te individualne razlike znače
da bismo mogli da reagujemo
veoma različito
i nekad i veoma nepredvidivo na lek.
Pre nekoliko godina,
i ja sam imala jaku glavobolju
koja nije prestajala i htela sam
da probam nešto drugačije.
Uzela sam Advil.
Petnaest minuta kasnije,
bila sam na putu u hitnu
sa teškim napadom astme.
Očigledno je da nije bio smrtan,
ali, na žalost, neke od ovih
neželjenih reakcija bi mogle biti smrtne.
Kako da ih sprečimo?
Mogli bismo da zamislimo
da jednog dana,
imamo Džeraldin na čipu,
i Danijela na čipu,
vas na čipu.
Personalizovana medicina.
Hvala.
(Aplauz)
Nekada davno, svet je bio
velika i nefunkcionalna porodica.
Njom su vladali veliki i moćni roditelji,
a narod su bila nezaštićena
i beznadežna, bezobrazna deca.
Ako bi neka od agresivnije dece
preispitivala
autoritet roditelja, grdili bi ih.
Ako bi išli u sobu roditelja
da bi istraživali
ili čak otvarali tajne fioke,
bili su kažnjavani
i govoreno im je da za njihovo dobro
ne smeju nikada više tamo da ulaze.
Jednog dana, neki čovek je došao u grad
sa mnogo kutija tajnih dokumenata,
ukradenih iz roditeljskih soba.
"Pogledajte šta su skrivali od vas",
rekao je.
Deca su pogledala i bila su zadivljena.
Tu su se nalazile mape
i beleške sa sastanaka
gde su se roditelji međusobno svađali.
Ponašali su se baš kao ta deca.
Pravili su i greške, baš kao deca.
Jedina razlika je bila u tome 
što su se njihove greške
nalazile u tajnim fiokama.
Postojala je jedna devojka u gradu
koja nije mislila
da one treba da budu
u tajnim fiokama
ili ukoliko su i bile,
da bi trebalo da postoji zakon
koji dozvoljava deci da im pristupe.
Odlučila je da učini sve da do toga dođe.
Ja sam devojka iz priče,
a tajna dokumenta
za koja sam bila zainteresovana
nalazila su se u ovoj zgradi,
britanskom Parlamentu,
dok su se podaci koje sam želela
da dobijem,
odnosili na potvrde o troškovima
skupštinskih poslanika.
Smatrala sam da je to
osnovno pitanje koje treba
postaviti u demokratiji. (Aplauz)
Nisam ja tražila šifru za nuklearni bunker
ili bilo šta slično,
ali nivo otpora na koji sam naišla
na zahtev koji je zagarantovan
slobodnim pristupom informacijama,
bi vam delovao
kao da sam zatražila nešto slično.
Borila sam se oko pet godina radeći ovo,
i ovo je jedan od nekoliko stotina
zahteva koje sam poslala,
ne - nisam - vidite, iskreno,
nisam rešila da napravim promene
u britanskom Parlamentu.
To nije bila moja namera.
Slala sam ove zahteve
kao deo istraživanja za moju prvu knjigu.
Ali se to završilo u veoma dugačkoj,
razvučenoj pravnoj borbi
i bila sam tu posle pet godina
borbe protiv Parlamenta,
ispred troje najeminentnijih sudija
britanskog Visokog suda,
čekajući presudu o tome da li Parlament
treba ili ne treba da izda ove podatke.
Moram da priznam
da nisam bila optimistična
zato što sam videla establišment.
Mislila sam
da se oni uvek drže zajedno.
Nemam šanse.
Znate šta? Pobedila sam.
Ura. (Aplauz)
Pa, priča nije baš takva,
jer je problem bio
u tome što je Parlament odlagao
objavljivanje podataka,
a onda su pokušali da retrospektivno
promene zakon
kako se ne bi odnosio na njih.
Pokušali su da promene
zakon o transparentnosti,
koji su ranije doneli,
kako se ne bi odnosio na njih.
Ali nisu računali na digitalizaciju,
jer to je značilo da su svi papirni računi
elektronski skenirani,
što olakšava svakome
da kopira celokupnu bazu podataka,
snimi je na disk i sa njom
odšeta iz Parlamenta,
što je i urađeno, a onda je disk prodat
najboljem ponuđaču,
što je bio "Daily Telegraph",
a potom, sećate se,
usledile su nedelje i nedelje otkrića,
od pornografskih filmova,
preko kada, novih kuhinja
i hipoteka koje nikad nisu otplaćene.
Krajnji rezultat je
da je šest ministara dalo otkaze,
predsedvajući skupštine, prvi put
za 300 godina bio je primoran da da otkaz,
izbrana je nova vlada na mandat
transparentnosti.
Na tim izborima je 120 poslanika
dalo otkaze,
i do sada su četvoro poslanika i dva lorda
odslužili kazne zatvora za proneveru.
Hvala.
(Aplauz)
Ova priča nije jedinstvena
za Veliku Britaniju.
To je bio primer kulturnog sukoba
koji se dešava širom sveta
između golih i bosih zvaničnika
koji misle da mogu da vladaju nama
bez mnogo uplitanja javnosti,
a onda su odjednom suočeni sa javnošću
koja više nije zadovoljna
takvim stanjem stvari,
i ne samo to,
sad je čak i naoružana
zvaničnim podacima.
Dakle, krećemo se ka
demokratizaciji informacija,
a ja sam u ovom polju prilično dugo.
Pomalo se stidim da priznam:
i kao klinka sam imala
špijunske knjige, i gledala bih šta svi
u mom komšiluku rade i to bih beležila.
Mislim da je to bio
prilično dobar pokazatelj
moje buduće karijere
u istraživačkom novinarstvu,
a ono što sam videla, provevši mnogo
u ovom polju pristupa informacijama
je da je to bilo polje
specifičnog interesovanja,
a sada postaje mejnstrim.
Sve više ljudi širom sveta
želi da zna šta ljudi na vlasti rade.
Žele da učestvuju u odlukama
koje se donose u njihovo ime
i sa njihovim novcem.
Ova demokratizacija informacija
je po mom mišljenju,
informatičko prosvetljenje,
i deli mnogo istih principa
kao prvo Prosvetiteljstvo.
Glavna osobina je potraga za istinom,
ne zato što neko kaže da je to istina,
"jer ja tako kažem".
Ne, traži se istina zasnovana na onome
što možete videti
i što može da se proveri.
U prvom Prosvetiteljstvu,
to je dovelo do pitanja
o uzvišenom pravu kraljeva
da vladaju narodom,
ili o tome da li bi žene
trebalo da su podređene muškarcima,
ili da je crkva zvanična reč božija.
Naravno, crkva zbog toga nije bila srećna
i pokušala je da to suzbije,
ali nije računala na tehnologiju,
a tada su imali štamparsku presu,
koja je odjednom
omogućila da se ove ideje prošire
jeftino, daleko i brzo,
ljudi bi se okupljali u kafanama,
razgovarali o idejama,
planirali revoluciju.
Danas, imamo digitalizaciju.
To iz informacija ukida fizički aspekt,
pa je sada skoro besplatno
kopirati i deliti informacije.
Naša stamparska presa je internet.
Naše kafane su društvene mreže.
Krećemo se ka onome što nazivam
potpuno povezanim sistemom,
i u njemu moramo da donosimo
globalne odluke,
odluke o klimi,
finansijskim sistemima, resursima.
Razmislite -
Ako želimo da donesemo važnu odluku
o kupovini kuće,
ne odlazimo tek tako, ne znam za vas,
ali ja želim da vidim mnogo kuća
pre nego što dam mnogo novca.
Ako razmišljamo o finansijskom sistemu,
potrebno je da vidimo mnogo informacija.
Nije moguće
da jedna osoba primi
tu količinu informacija,
da je analizira i donese dobre odluke.
Zato vidimo povećane zahteve
za pristup informacijama.
Zato viđamo sve više zakona
o objavljivanju
tako da na primer za ekologiju
postoji Arhuska konvencija,
koja predstavlja evropske smernice
koje ljudima daju snažno pravo
da znaju, na primer,
da li njihov vodovod ispušta
kanalizacionu vodu
u reke, imaju pravo da znaju to.
U finansijama sada imate više prava
da znate šta se dešava,
tako da imamo razne
zakone protiv korupcije,
regulacije novca,
povećanu korporativnu transparentnost,
tako da se sredstva prate preko granica.
Sve je teže sakriti imetak,
izbegavati porez
i plaćati nejednako radnike. To je sjajno.
Počinjemo da otkrivamo
sve više i više o ovim sistemima.
Oni se svi kreću
ka ovom centralnom sistemu
koji je potpuno povezan.
Svi osim jednog.
Možete li da pogodite kojeg?
To je sistem koji je osnova
svih ovih ostalih sistema.
To je sistem po kom organizujemo
i praktikujemo moć,
a pričam o politici,
jer se u politici vraćamo
na ovaj sistem,
hijerarhiju s vrha na dole.
Kako je moguće da može
da se obradi količina podataka
koja je potrebna u ovom sistemu?
Jednostavno nije moguće. To je to.
Mislim da je ovo velikim delom
iza krize legitimiteta
u raznim vladama u ovom trenutku.
Rekla sam vam nešto o tome šta sam radila
kako bih uz šutiranje i vrisku
dovukla parlament u 21. vek
i samo ću vam pružiti
nekoliko primera toga
šta rade neki drugi ljudi
koje poznajem.
Ovo je Seb Bejkon.
On je kompjuterski programer
i napravio je sajt pod nazivom Alaveteli,
a to je platforma za Slobodu informacija.
Otvorenog je izvornog koda,
sa dokumentacijom, i dozvoljava vam
da napravite zahtev
za Slobodu informacija,
da javnoj instituciji postavite pitanje,
tako da to eliminiše sav napor,
i mogu vam reći
da je prilično naporno
ulagati ove zahteve,
tako da toga ovde nema,
samo ukucate svoje pitanje.
Na primer, koliko policajaca
ima krivični dosije?
To vas usmeri na odgovarajuću osobu
i kaže vam
kada ističe vremenski rok,
prati svu korespondenciju,
postavi je na sajt
i to postaje arhiva javnog znanja.
To je zasnovano na otvorenom
izvornom kodu i može se koristiti
u svakoj zemlji gde postoji neki zakon
o slobodi informacija.
Tu je spisak raznih zemalja
koje imaju tako nešto,
kao i još nekoliko koje se priključuju.
Ukoliko se nekom od vas sviđa
kako ovo zvuči
i imate takav zakon u svojoj zemlji,
znam da bi Seb voleo da se čuje sa vama
u vezi sa saradnjom
i uvođenjem ovoga u vašoj zemlji.
Ovo je Birgita Jonsdotir.
Ona je poslanica u parlamentu Islanda.
I to prilično neobična.
Ona je bila jedna od protestanata
koji su na Islandu bili ispred parlamenta
kada je ekonomija
te zemlje doživela slom
i onda je dobila mandat za reformu
i sada vodi ovaj projekat.
To je Inicijativa
za moderne medije Islanda
i upravo su dobili sredstva
da od toga naprave
međunarodni medijski projekat
koji bi uzeo sve najbolje zakone
o slobodi izražavanja širom sveta,
o zaštiti uzbunjivača,
zaštiti od klevete,
zaštiti izvora, i ovaj projekat bi
od Islanda napravio izdavački raj.
To je mesto gde vaši podaci
mogu da budu slobodni,
tako da kada sve više mislimo o tome
kako vlade žele da pristupe podacima,
na Islandu pokušavaju
da od ovoga naprave raj
gde to može da se desi.
U mom polju istraživačkog novinarstva,
takođe moramo da mislimo globalno -
ovo je sajt koji se zove
Istraživačka tabla.
Na primer, ako pokušavate
da pratite imovinu nekog diktatora,
na primer Hosnija Mubaraka,
on samo izliva novac iz svoje zemlje
kada zna da je u nevolji,
i želite da istražite ovo,
morate da imate pristup
svim bazama podataka,
svih mogućih kompanija na svetu,
što je više moguće njih.
Ovo je sajt koji pokušava
da skupi sve te baze podataka
na jednom mestu tako
da možete da počnete pretragu
recimo za njegovim rođacima, prijateljima,
šefovima bezbednosnih službi.
Možete da pokušate da otkrijete
kako izmešta imovinu van zemlje.
Ali opet, kada su u pitanju odluke
koje najviše utiču na nas,
možda najbitnije odluke
koje se donose u vezi
sa ratovima i sličnim stvarima,
ne možemo da napravimo zahtev
kroz Slobodu informacija.
Zaista je teško. Tako još uvek
moramo da se oslanjamo
na nelegitimne načine
dobijanja informacija, kada one procure.
Kada je Gardijan sproveo istragu
o ratu u Avganistanu,
nisu mogli da ušetaju
u Ministarstvo odbrane
i pitaju za informacije.
Jednostavno ih neće dobiti.
Ovo je došlo iz procurelih informacija
iz desetina hiljada obaveštenja
koja su napisali američki vojnici
o ratu u Avganistanu i koja su procurela,
i mogu da vode ovu istragu.
Još jedna velika istraga
bavi se svetskom diplomatijom.
Opet, ovo je sve zasnovano
na procurelim informacijama,
251 000 diplomatskih poruka SAD-a
i ja sam bila uključena u ovu istragu
jer sam dobila ove informacije
kroz druge procurele informacije
od nezadovoljnog uzbunjivača
i završila sam radeći u Gardijanu.
Iz prve ruke vam mogu reći
kako je to kada imate pristup
ovim informacijama. Bilo je neverovatno.
Zaista neverovatno.
Podsetilo me je na scenu
iz "Čarobnjaka iz Oza".
Znate li na koju mislim?
Na onu gde psić Toto
trči do čarobnjaka i povuče zavesu,
povuče je nazad i -
"Ne gledaj iza paravana.
Ne gledaj čoveka iza ekrana."
Bilo je baš poput toga,
jer počinjete da vidite
sve te velike državnike,
pompozne političare,
vidite da su isti kao mi.
Svi su kukali jedni na druge.
Bilo je dosta tračeva
u ovim porukama. U redu, ali mislila sam
da je bilo veoma važno za nas
da shvatimo da su ovo
ljudska bića poput nas.
Nemaju posebne moći.
Nisu magični. Nisu naši roditelji.
Iznad toga, najviše me je fascinirao
nivo endemske korupcije koju sam videla
širom raznih zemalja,
koja je naročito bila fokusirana
oko centra moći, oko javnih zvaničnika
koji su proneveravali novac javnosti
radi svoje lične koristi,
i bilo im je dozvoljeno
da rade to zbog zvanične tajnosti.
Pomenula sam Vikiliks,
jer šta bi moglo biti otvorenije
od objavljivanja svog materijala?
To je uradio Džulijan Asanž.
Nije bio zadovoljan načinom
na koji su novine objavljivale
materijal, bezbedno i legalno.
Samo je objavio sve to.
To se završilo tako što su razotkrivene
ranjive osobe u Avganistanu.
Takođe je podrazumevalo
da je beloruski diktator dobio
zgodan spisak svih
pro-demokratskih aktivista u toj zemlji
koji su komunicirali sa vladom SAD-a.
Da li je to radikalna otvorenost?
Za mene nije, jer to za mene ne znači
odricanje od moći,
odgovornosti, to je zapravo
partnerstvo s moći.
Radi se o deljenju odgovornosti,
polaganju računa. Takođe,
tu je i činjenica da je pretio
da me tuži jer sam dobila
procurele informacije
koje su procurele od njega.
Pomislila sam i da je to pokazalo
neverovatnu nedoslednost
u ideologiji, iskreno. (Smeh)
Druga stvar je to da je moć
neverovatno zavodljiva,
i mislim da morate imati
dve prave osobine,
kada sednete za sto
i kada se bavite moći,
pričate o njoj,
zbog njenog zavodljivog svojstva.
Morate imati skepticizma i poniznosti.
Skepticizma, jer uvek
morate izazivati nešto.
Želim da vidim zašto - jer ti tako kažeš?
To nije dovoljno dobro.
Želim da vidim dokaze zašto je to tako.
Poniznost, zato što smo svi ljudi.
Svi pravimo greške.
Ako nemate skepticizma i poniznosti,
onda je veoma kratak put od reformatora
do autokrate, i mislim da samo
treba da pročitate "Životinjsku farmu"
da vidite kako moć kvari ljude.
Šta je rešenje? Verujem da je u tome
da se unutar vladavine zakona
otelotvore prava na informacije.
Naša prava su trenutno neverovatno mala.
U mnogo zemalja postoji
Zakon zvaničnih tajni,
uključujući i Veliku Britaniju.
Imamo Zakon o zvaničnim tajnama
bez probe javnog interesa.
To znači da je zločin,
ljudi se kažnjavaju,
prilično strogo u dosta slučajeva,
ako objave ili daju zvanične informacije.
Zar ne bi bilo sjajno, i zaista želim
da svi razmislite o ovome,
kada bismo imali zvanični
Zakon o objavljivanju
gde bi zvaničnici bili kažnjeni
ako bi se otkrilo
da su zataškavali ili krili informacije
od javnog interesa?
Tako da - da. Da! Moj stav moći.
(Aplauz) (Smeh)
Želela bih da radimo na tome.
Nisu sve vesti loše.
Definitivno postoji napredak,
ali mislim da otkrivamo da
što bliže priđemo centru moći,
kao da postane
sve neprozirniji i zatvoreniji.
Pre nekoliko nedelja sam čula
da je poverenik Metropolitanske policije
u Londonu pričao o tome
zašto je policiji potreban pristup
svoj našoj komunikaciji,
da nas špijuniraju
bez pravnog nadgledanja,
i rekao je da je to
pitanje života i smrti.
Zapravo je to rekao,
da je pitanje života i smrti.
Nije bilo dokaza.
Nije pružio nikakav dokaz za to.
Bilo je samo: "Jer ja tako kažem.
Morate mi verovati. Verujte na reč."
Ljudi, žao mi je, ali vraćamo se
na crkvu pre Prosvetljenja,
i moramo se boriti protiv toga.
Pričao je o zakonu u Velikoj Britaniji,
to je predlog Zakona o komunikaciji,
apsolutno nečuvenog dokumenta.
U Americi, imate Zakon
o deljenju i zaštiti sajber informacija.
Bespilotne letelice se sada smatraju
domaćim nadgledanjem.
Nacionalna agencija za bezbednost gradi
najveći špijunski centar na svetu.
Kolosalne je veličine -
pet puta veći od Kongresa u SAD,
i tu pokušavaju
da presretnu i analiziraju
komunikaciju, saobraćaj i lične podatke
kako bi otkrili ko pravi probleme
u našem društvu.
Da se vratimo na prvobitnu priču,
roditelji su se uspaničili.
Zaključali su sva vrata.
Opremili su kuću kamerama za nadzor.
Posmatraju sve nas. Iskopali su podrum
i napravili špijunski centar
gde pokreću algoritme
kako bi otkrili ko od nas pravi probleme,
i ako bilo ko pokuša da se požali na to,
uhapsiće nas zbog terorizma.
Da li je to bajka ili živi košmar?
Neke bajke imaju srećne završetke.
Neke nemaju.
Mislim da smo svi pročitali
bajke braće Grim,
koje su prilično sumorne.
Ali svet nije bajka, i mogao bi
da bude brutalniji
nego što želimo da priznamo.
Isto tako bi mogao biti bolji
nego što su nas naterali da mislimo,
ali u svakom slučaju moramo
da počnemo da ga gledamo kakav jeste,
sa svim njegovim problemima,
jer jedino kroz to posmatranje
sa svim problemima
možemo da ih popravimo
i budemo u svetu gde svi možemo živeti
srećno do kraja života. (Smeh)
Hvala vam mnogo.
(Aplauz)
Hvala vam.
(Aplauz)
Veliki sam ljubitelj edukacije "iz prve ruke".
Ali za to moramo imati određene alate.
Ako želim da učim svoju ćerku o elektronici,
neću joj dati lemilicu.
Ili nešto slično tome, pošto su štampane ploče
veoma nezgodne za njene male ruke.
Tako da smo moj divni student Sem i ja
odlučili da pronađemo najopipljivije stvari kojih smo se setili,
testo za igru (plastelin kućne izrade).
I tako smo proveli leto
tražeći različite recepte za plastelin.
Ovi recepti verovatno izgledaju veoma poznato
za bilo koga od vas ko je pravio plastelin kućne izrade --
standardnih sastojaka koje verovatno imate u vašoj kuhinji.
Imamo dva omiljena recepta --
jedan koji ima sledeće sastojke
i drugi koji ima šećer umesto soli.
I oni su super. Možemo praviti sjajne male figurice sa njima.
Ali ono što je super kod njih događa se kad ih spojimo zajedno.
Vidite, plastelin sa puno soli,
on provodi struju.
I to nije ništa novo.
Ispostavlja se da plastelin koji kupujete u prodavnici provodi struju,
i srednjoškolski nastavnici fizike to koriste godinama.
Ali naš plastelin kućne izrade
ustvari ima upola manje otpornosti od komercijalnog plastelina.
A plastelin pravljen sa šećerom?
Pa on je 150 puta otporniji na električnu struju
od plastelina pravljenog od soli.
I šta to znači?
To znači da ako ih spojite zajedno dobijate kolo --
kola koja najkreativnije male ruke
mogu same da stvore.
(Aplauz)
Htela bi da vam prikažem mali demo.
Ako uzmem ovaj plastelin pravljen od soli --
opet govorim, ovo je verovatno plastelin koji ste pravili kao deca --
I kad ga priključim
u jednostavno pakovanje baterija koje --
možete ih kupiti u prodavnici uređaja
ili čak bilo gde
onda ustvari
dobijamo svetlost.
Ako je neko od vas studirao elektroniku, zna
da takođe možemo napraviti kratak spoj.
Ako ih spojim, svetlo će se ugasiti.
U redu, struja želi da prođe kroz plastelin, a ne kroz LED diodu.
Ako ih odvojim, opet će raditi.
I sad ako uzmem plastelin pravljen od šećera,
a šećer ne provodi struju.
Ponaša se kao zid za struju.
Ako ga stavim između, tako da se svi plastelini dodiruju,
i ako opet priključim bateriju,
imam svetlo.
Ustvari, mogla bih da dodam pokret mojim skulpturama.
Ako želim da dodam motor, mogu da ga dodam,
staviću malo plastelina na njega, priključiću ga
i motor se pokreće.
(Aplauz)
Kada naučite osnove,
možete praviti malo komplikovanija kola.
Ovo zovemo suši kolo. Veoma je popularno kod dece.
Opet ću da ga uključim.
Sada već mogu pričati o paralernim i serijskim krugovima.
Mogu priključivati mnogo više dioda.
Možemo pričati čak i o električnom opterećenju.
Šta se dešava kad postavim puno LED dioda
i onda dodam motor?
Radiće.
Možemo dodati čak i mikroprocesore
i imati ovo kao izvor
i kreirati mnogo kompleksnija kola.
Možete praviti paralelna i serijska kola
za decu.
Dakle, ovo je sve u vašoj kuhinji.
Koju smo pokušali da pretvorimo u električnu laboratoriju.
Imamo i web sajt, sve je tamo. Ovo su kućni recepti.
Imamo i video klipove. Možete ih sami praviti.
Bilo je zabavno od kad smo ih postavili da vidimo dokle smo dogurali.
Jedna majka u Juti koristi ih sa svojom decom
pa čak i naučnik u Ujedinjenom Kraljevstvu
i programer na Havajima.
Tako da vas ohrarujem da uzmete plastelin,
malo soli, brašna i šećera i počnete da se igrate.
Ne razmišljamo o kuhinji kao o laboratoriji električnog inžinjeringa
ili o maloj deci kao dizajnerima kola,
ali bi možda trebalo.
Uživajte. Hvala.
(Aplauz)
Na žalost,
u narednih 18 minuta dok ja pričam
četvoro Amerikanaca koji su živi
umreće
od hrane koju jedu.
Moje ime je Džejmi Oliver (Jamie Oliver). Imam 34 godine.
Iz Eseksa sam, u Engleskoj
i poslednjih sedam godina
prilično naporno radim
na tome da spasem živote na svoj način.
Nisam lekar.
Kuvar sam;
nemam skupu opremu
ili lekove.
Koristim informacije, obrazovanje.
Duboko verujem da je moć hrane
na prvom mestu u našim domovima
što nas vezuje za najbolje delove naših života.
Živimo u užasnoj,
užasnoj stvarnosti trenutno.
Ameriko, vi ste na vrhuncu.
Ovo je jedna od najnezdravijih zemalja na svetu.
Mogu li, molim vas, da dignu ruke
oni od vas koji imaju decu?
Molim vas podignite ruke.
Tetke, ujaci, nastavite...
Podignite ruke. Tetke i teče, takođe.
Većina. OK.
Mi, odrasli iz poslednje četiri generacije
podarili smo svojoj deci sudbinu
da imaju kraći životni vek
nego njihovi roditelji.
Vaše dete će živeti život deset godina kraći
nego vi
zbog slike o hrani koju smo izgradili oko njih.
Dve trećine ljudi iz ove prostorije,
danas u Americi, ima prekomernu težinu ili je gojazno.
Vi ste u redu, ali doći ćemo i do vas, ne brinite.
(smeh)
Ok?
Statistika lošeg zdravlja je jasna,
veoma jasna.
Provodimo život isparanoisani od smrti, ubistava,
svačega. To je na naslovnim stranama svih novina, CNN-a.
Pogledajte ubistvo je na dnu, zaboga.
Zar ne?
(smeh)
(aplauz)
Svaka od ovih crvenih
je bolest povezana sa ishranom.
Bilo koji doktor, specijalista će vam to reći.
Činjenica. Bolesti koje su u vezi sa ishranom su najveći ubica
u Sjedinjenim Državama, ovog momenta, danas.
To je globalni problem.
To je katastrofa.
To satire svet.
Engleska je odmah iza vas, po običaju.
(smeh)
Znao sam da su blizu, ali ne tako blizu.
Potrebna nam je revolucija.
Meksiko, Australija, Nemačka, Indija, Kina,
sve imaju ogroman problem sa gojaznošću i lošim zdravljem.
Razmislite o pušenju.
Ono danas košta mnogo manje nego gojaznost.
Gojaznost košta vas Amerikance
10% vašeg zdravstvenog osiguranja.
150 milijardi dolara godišnje.
Za 10 godina će se udvostručiti.
300 milijardi dolara godišnje.
I budimo iskreni, ljudi, nemate vi te pare.
(smeh)
Došao sam ovamo da započnem revoluciju hrane
u koju tako duboko verujem.
Ona nam je potrebna. Sada je trenutak.
Nalazimo se na prekretnici.
Radim ovo sedam godina.
U Americi pokušavam sedam godina.
Sada je momenat kada je zrelo - zrelo za berbu.
Išao sam u centar zbivanja.
Otišao sam u Zapadnu Virdžiniju, najnezdraviju državu u Americi.
To je bila prošle godine.
Ove godine imamo novu, ali na tome ćemo raditi sledeće sezone.
(smeh)
Hantington, Zapadna Virdžinija.
Prelep grad.
Želeo sam da ljudi, srcem i dušom,
vaša javnost,
shvate statistiku na koju smo
toliko navikli.
Želim da vam predstavim neke ljude do kojih mi je stalo.
Vaše ljude. Vašu decu.
Želim da vam pokažem sliku moje prijateljice Britani.
Ona ima 16 godina.
Ostalo joj je 6 godina da živi
zahvaljujući hrani koju jede.
Ona je treća generacija Amerikanaca
koja ne odrasta u okruženju gde
ih u školi ili kod kuće uče da kuvaju,
kao i njena mama i mama njene mame.
Ima još 6 godina da živi.
Ona jede svoju jetru do smrti.
Stejsi, iz porodice Edvards.
Ovo je normalna porodica, ljudi.
Stejsi se trudi najbolje što ume, ali i ona je treća generacija;
nikada je nisu učili da kuva, kod kuće ili u školi.
Ta porodica je gojazna.
Džastin, ima 12 godina.
Ima 175 kg.
Maltretiraju ga, zaboga.
Ćerka, Kejti, ima 4 godine.
Ona je gojazna pre nego što uopšte krene u osnovnu školu.
Marisa. Ona je u redu. Ona je jedna od vas.
Ali znate šta? Njen otac, koji je bio gojazan,
umro joj je na rukama.
I onda je drugi najvažniji čovek u njenom životu,
njen stric, umro od gojaznosti.
Sada je njen očuh gojazan.
Vidite, stvar sa
gojaznošću i bolestima vezanih za ishranu
je ta da ne povređuje samo ljude koji boluju;
nego i sve njihove prijatelje, porodice,
braću, sestre.
Pastor Stiv.
Inspirativan čovek. Jedan od mojih prvih saveznika u Hantingtonu, u Zapadnoj Virdžiniji.
On je na samoj ivici ovog problema.
On mora da sahranjuje ljude.
I dosta mu je toga. Dosta mu je da sahranjuje svoje prijatelje,
i porodicu i zajednicu.
Kako dođe zima tri puta više ljudi umre.
Muka mu je od toga.
Ovo je bolest koja se može sprečiti. Traćenje života.
Inače, u ovome se sahranjuju.
Nismo opremljeni da ovo radimo.
Ne mogu se ni izneti kroz vrata, ozbiljan sam.
Ne mogu ni da se donesu tamo. Koriste viljuškar.
OK, vidim to kao trougao, ok?
Ovo je slika naše hrane.
Bitno mi je da razumete.
Verovatno ste sve ovo čuli ranije,
ali pređimo još jednom.
U poslednjih 30 godina,
šta se to desilo što je iščupalo srce ove zemlje?
Budimo direktni i iskreni.
Pa, moderan život.
Počnimo sa Glavnom ulicom.
Brza hrana je preuzela čitavu zemlju. To znamo.
Velike firme su neke od najbitnijih moćnika,
moćne sile u ovoj zemlji.
Supermarketi takođe.
Velike kompanije. Velike kompanije.
Pre 30 godina većina hrane
je bila uglavnom lokalna i uglavnom sveža.
Sada je većinom obrađena i puna svakakvih aditiva,
dodatnih sastojaka i znate ostatak priče.
Veličina porcije je očigledno ogroman, ogroman problem.
Deklaracije su ogroman problem.
Deklaracije su u ovoj zemlji sramota.
Oni žele da se sami regulišu.
Industrija želi da upravlja samom sobom.
Šta, u ovakvoj klimi? Oni to ne zaslužuju.
Kako možete reći da je nešto dijetalno kad je prepuno šećera?
Kuća.
Najveći problem sa kućom
je to što je ona bila srce
učenja o hrani i kulturi hrane,
što je izgradilo naše društvo.
To se više ne dešava.
Znate, kako idemo na posao i naš se život menja,
i kako se život uvek razvija,
moramo da gledamo na to holistički --
da se izmestimo za trenutak i da preusmerimo teret.
To se ne dešava. Ne dešava se već 30 godina.
Želim da vam pokažem situaciju
koja je veoma normalna
trenutno. Porodica Edvards.
(Video) Džejmi Oliver: Popričajmo.
Ove stvari prolaze kroz tvoje i tela tvoje porodice
svake nedelje.
I moraš da znaš da će ovo ubiti tvoju decu.
Kako se osećaš?
Stejsi: Osećam se veoma tužno i utučeno sada.
Ali, znaš, želim da moja deca uspeju u životu
a ovo im neće pomoći u tome.
Ali ja ih ubijam.
DžO: Da, ubijaš ih. Tako je.
Ali možemo to zaustaviti.
Normalno. Pređimo na škole,
nešto u čemu sam prilično stručan.
OK. Škola.
Šta je škola? Ko ju je izmislio? Koja je svrha škole?
Škola je uvek pravljena da nas naoruža alatima
da budemo kreativni, da radimo fantastične stvari,
da naučimo da zaradimo za život, itd, itd, itd.
Znate, škola je već dugo, dugo kao ta nekakva tesna kutija.
Ok?
Ali nismo je baš razvili
da izlazi na kraj sa zdravstvenim katastrofama Amerike, ok?
Školska hrana je nešto
što velik broj dece -- tačnije 31 milion dnevno --
jede dva puta na dan, najčešće
doručak i ručak, 180 dana godišnje.
Mogli biste reći da je školska hrana prilično važna,
sudeći prema okolnostima.
(smeh)
Pre nego što počnem da urlam,
što, siguran sam, svi čekate...
(smeh)
moram da kažem jednu stvar, koja je veoma bitna
za, nadam se, magiju koja će se desiti i odvijati
u naredna tri meseca.
Kuvarice ručka u Americi...
nudim se da budem njihov ambasador.
Ne nipodaštavam ih.
One rade najbolje što umeju.
Rade kako najbolje znaju.
Ali one rade ono što im se kaže,
a ono što im se kaže da rade je pogrešno.
Sistemom uglavnom upravljaju računovođe.
Nema dovoljno, ili uopšte nema,
u tom poslu ljudi koji znaju nešto o hrani.
Tu je problem.
Ako niste stručni za hranu i imate mali budžet
koji se samo smanjuje, onda ne možete biti kreativni,
ne možete da izmuvate nešto i zaobiđete stvari.
Ako ste računovođa, piskaralo,
jedina stvar koju možete da uradite u ovakvim okolnostima
je da kupujete jevtinija sranja.
E sad, istina je
da je hrana koju vaša deca jedu svaki dan brza hrana,
veoma obrađena,
u kojoj uopšte nema dovoljno sveže hrane.
Znate, količina aditiva, E brojeva, sastojaka za koje ne biste verovali...
Nema uopšte dovoljno povrća. Pomfrit se smatra povrćem.
Pica za doručak. Ne daju im ni tanjire.
Noževi i viljuške? Ne, previše su opasni.
Imaju makaze u učionici
ali noževe i viljuške, ne.
Ja na to gledam ovako, ako nemate noževe i viljuške u školi,
onda potpuno podržavate,
na državnom nivou, brzu hranu. Zato što se drži u ruci.
I da, inače, to jeste brza hrana. To su sendviči,
hamburgeri, viršle,
pice, sve te stvari.
10 posto od onoga što trošite na zdravstvo, kao što sam rekao ranije,
ide na gojaznost. I udvostručiće se.
Ne učimo našu decu.
Ne postoji ustavno pravo da učimo decu o hrani,
u osnovnoj ili srednjoj školi. Ok?
Ne učimo decu o hrani. Je l' tako?
Ovo je kratki video iz jedne osnovne škole,
što je veoma uobičajeno u Engleskoj.
Video: Ko zna šta je ovo?
Dete: Krompir. Džejmi Oliver: Krompir? Dakle, ti misliš da je ovo krompir?
Da li znate šta je ovo?
Znate li šta je ovo? Dete: Brokoli?
DžO: A ovo? Naš stari dobri prijatelj.
Znaš li šta je ovo, srce? Dete: Celer.
DžO: Ne. Šta ti misliš, šta je ovo? Dete: Luk. DžO: Luk? Ne.
Džejmi Oliver: Odmah dobijete veoma jasnu sliku
o tome da li deca znaju nešto o tome odakle hrana dolazi.
Video: DžO: Ko zna šta je ovo? Dete: Hm, kruška.
DžO: Šta ti misliš, šta je ovo? Dete: Ne znam.
DžO: Ako deca ne znaju šta su ove stvari,
onda ih nikada nisu jeli.
(smeh)
DžO: Normalno. Engleska i Amerika,
Engleska i Amerika.
Pogađajte šta je popravilo to. Pogađajte šta je popravilo.
Dva časa od sat vremena.
Moramo početi da učimo našu decu
o hrani u školama, tačka.
(aplauz)
Želim da vam ispričam nešto,
želim da vam ispričam nešto što na neki način
sumira ovu nevolju u kojoj se nalazimo. Ok?
Želim da pričam o nečemu tako osnovnom kao što je mleko.
Svako dete ima prava na mleko u školi.
Vaša deca će piti mleko u školi, za doručak i ručak. Je l' tako?
Popiće dve flaše. Ok?
I većina dece i popije.
Ali mleko više nije dovoljno dobro.
Jer neko u odboru za mleko - i nemojte me pogrešno shvatiti,
ja podržavam mleko, ali je neko u odboru za mleko
verovatno dao mnogo para da neki šmokljan
skonta da ako stavite gomilu ukusa i boja
i šećera u mleko,
više dece će ga piti. Da.
(pljesak)
I sad će očigledno to da se nastavi.
Odbor za jabuke će smisliti
da ako naprave karamelisane jabuke deca će jesti i više jabuka.
Shvatate šta mislim?
Po meni, nema potrebe da se dodaju ukusi u mleko.
Ok? Šećer je u svemu.
Znam šta sve ide u te sastojke.
On je u svemu. Čak ni mleko nije izbeglo
ovu vrstu modernog problema.
Evo ga naše mleko. Tu je naš brik.
U tome ima skoro isto toliko šećera
koliko i u jednoj od vaših omiljenih limenki gaziranog soka.
A oni piju dva dnevno.
Dopustite da vam pokažem.
Imamo jedno dete koje
uzima, vidite, 8 supenih kašika šećera dnevno.
Vidite, ovo je za nedelju dana.
Ovo je mesec dana.
I stavio sam ovde
šećera za pet godina osnovne škole,
samo iz mleka.
Ne znam za vas,
ali sudeći prema ovim okolnostima
svaki sudija na celom svetu
bi pogledao statistiku i dokaze
i optužio bi svaku vladu
za zlostavljanje dece. To je moje uverenje.
(aplauz)
Sad, da sam ovde došao, a voleo bih da sam mogao da dođem danas
i donesem lek za SIDU ili rak,
vi biste se tukli i grabili da dođete do mene.
Sve ove loše vesti je moguće sprečiti.
To je dobra vest.
Stvarno je moguće sprečiti.
Razmislimo malo, imamo problem ovde
neophodno je da počnemo ponovo.
Ok, dakle u mom svetu, šta bi trebalo da uradimo?
Evo u čemu je stvar.
Ne može da dođe samo iz jednog izvora.
Da bismo počeli od početka i napravili opipljivu promenu,
stvarnu promenu, tako da mogu da vas pogledam u oči
i kažem "Za 10 godina,
životi vaše dece,
sreća - i ne zaboravimo, pametniji ste ako se hranite zdravo,
znate živećete duže,
i sve to, sve će izgledati drugačije. OK?"
Dakle, supermarketi.
Gde još tako religiozno kupujete?
Iz nedelje u nedelju.
Koliko novca potrošite, u svom životu, u supermarketu?
Obožavam ih. Oni nam govore šta želimo. U redu.
Duguju nam da stave ambasadora hrane
u svaki veliki supermarket.
Moraju da nam pomognu u kupovini. Moraju da nam pokažu kako se kuvaju
brza, ukusna, sezonska jela
za ljude koji su zauzeti.
To nije skupo.
U nekima to rade. I trebalo bi da se uradi širom
Amerike uskoro i brzo.
Velike filme, znate, lanci hrane
bi trebalo da stave obrazovanje o hrani
u samo srce svog poslovanja.
Znam, lakše reći nego učiniti.
To je budućnost. To je jedini način.
Brza hrana. Sa industrijom brze hrane
veoma je takmičarski.
Imao sam gomile tajnih papira i poslovanja
sa restoranima brze hrane.
Znam kako to rade.
Mislim, navukli su nas
na te doze šećera, soli, masti, x, y, i z.
I svi ih vole. Zar ne?
Tako da, ovi tipovi moraju biti deo rešenja.
Ali moramo da navedemo vladu da radi
sa svim snabdevačima brze hrane i restoranskom industrijom.
I da nas za pet, šest, sedam godina
odviknu od ekstremnih količina
masti, šećera i svih ostalih satojaka koji nisu hrana.
Sada, da se vratim na velike firme, deklaracije,
rekao sam ranije, potpuna su farsa
i to mora da se sredi.
OK, škola.
Očigledno, u školama smo dužni
da osiguramo da tih 180 dana godišnje,
počevši od osetljive 4. godine
do 18, 20, 24, koliko god,
mora da im se kuva
odgovarajuća sveža hrana
od lokalnih dobavljača, ok?
Trebalo bi da postoji novi standard odgovarajuće sveže hrane
za vašu decu. Je l' tako?
(aplauz)
Pod ovim okolnostima, izuzetno je značajno
da svako dete u Americi završi školu
znajući da skuva 10 recepata
koji će mu spasiti život.
Životne veštine.
(aplauz)
To znači da mogu da budu studenti, mladi roditelji
i da su sposobni da se izbore
sa osnovama kuvanja,
bez obzira na to kakva ih recesija zahvati sledeći put. Ako znate da kuvate
novac u recesiji nije bitan.
Ako umete da kuvate, vreme nije bitno.
Radno mesto. Nismo o tome pričali.
Znate, vreme je za korporativnu odgovornost,
da stvarno pogledaju čime hrane
ili šta obezbeđuju za svoje osoblje.
Osoblje su mame i tate američke dece.
Marisa, njen otac je umro na njenim rukama,
mislim da bi bila prilično srećna
ako bi američke korporacije počele svoje osoblje da hrane kako treba.
Nikako ne bi smeli da budu izostavljeni.
Vratimo se na kuću.
Vidite, ako sve ovo uradimo, a možemo,
dostižno je. Možete da budete komercijalni i da vam je stalo.
Apsolutno.
Ali u domu mora da se počne učenje
kuvanja, to je sigurno.
Naravno, prenosite to kao filozofiju.
Za mene je to prilično romantično.
Ali ustvari ako jedna osoba nauči troje ljudi
kako da skuvaju nešto,
onda oni nauče troje svojih drugara,
to treba samo da se ponovi 25 puta
i to je svo stanovništvo Amerike.
Romantično, da, ali
što je najvažnije,
radi se o tome da navedemo ljude da shvate
da se svaki vaš individualni napor
računa.
Moramo da vratimo ono što je izgubljeno.
"Huntington Kitchen", Hantington, gde sam radio ovaj program,
znate imamo program u udarnom terminu koji će, nadam se
inspirisati ljude na ovu promenu.
Iskreno verujem da će doći do promene.
"Huntington's Kitchen". Ja radim sa zajednicom.
Radio sam u školama. Pronašao sam lokalno održivo finansiranje
da svaka škola u okolini pređe
sa brze na svežu hranu.
6.500 po školi.
(aplauz)
Samo to je potrebno. 6.500 dolara po školi.
Kuhinja je 25 hiljada mesečno. Ok?
Ovo može da radi 5000 ljudi godišnje,
što je 10% njihove populacije.
Ljudi rade sa ljudima.
Znate, lokalni kuvari uče lokalne ljude.
Besplatni časovi kuvanja, ljudi, besplatni časovi kuvanja na glavnoj ulici.
To je prava, opipljiva promena, prava opipljiva promena.
Širom Amerike, ako pogledamo,
dešava se mnogo divnih stvari.
Mnogo divnih stvari se događa. Postoji anđeli
širom Amerike koji rade odlične stvari
u školama, organizovanim farmama,
organizovanim baštama, u obrazovanju.
Postoje izuzetni ljudi koji već to rade.
Problem je što svi oni žele da prošire to što rade
na sledeću školu, pa na sledeću.
Ali nema para.
Moramo brzo da prepoznamo stručnjake i anđele,
da ih identifikujemo i omogućimo im da lako pronađu izvore
kako bi nastavili ono što već rade
i što dobro rade.
Firme u Americi bi trebalo da podrže
gđu Obama da uradi stvari koje želi da radi.
(aplauz)
Vidite, znam da je čudno
da Englez stoji ovde pred vama
i priča o ovome.
Ja mogu da kažem da mi je stalo. Ja sam otac.
I volim ovu zemlju.
I verujem, iskreno, zaista,
da ako je moguće napraviti promenu u ovoj zemlji,
predivne stvari će se desiti širom sveta. Ako Amerika to uradi
verujem da će drugi ljudi pratiti.
To je izuzetno važno.
(aplauz)
Kada sam bio u Hantingtonu i pokušavao da pokrenem neke stvari
koje nisu radile, pomislio sam šta bih radio
da imam čarobni štapić? I znate šta sam pomislio?
Voleo bih da se nađem pred nekim od neverovatnih
moćnika i uticajnih ljudi u Americi.
Mesec dana kasnije, zvali su me iz TED-a i dali mi ovu nagradu.
Ovde sam.
Dakle, moja želja.
Disleksičan sam, pa malo spor.
Moja želja
je da pomognete snažan
održiv pokret
da obrazuje svako dete
o hrani,
da inspiriše porodice da ponovo kuvaju,
i da osnaži ljude svuda
da se bore protiv gojaznosti.
(aplauz)
Hvala vam.
(aplauz)
Постоји песма чији је аутор
познати енглески песник
с краја 19-ог века.
Кажу да се дуго задржала у Черчиловим мислима
током 1930-их.
Песма гласи:
"На уснулом сунчаном брегу,
уморном од пљуска стрела,
ево ја чујем потмулу тутњаву,
добош одзвања тактом кад се снева,
даље и ближе, гласније и тише, прашњави пут гази,
вољени друг и лутак за барут,
војници марширају,
ускоро смрт да их порази."
За оне који воле поезију,
песма је "Момак из Шропшира" од А.Е. Хаусмана.
Али шта је Хаусман видео,
а исто чујете и у Нилсеновим симфонијама,
је да су се дуга, топла, идилична лета
постојаности 19-ог века
ближила свом крају,
и да ћемо се убрзо наћи у једном
од оних страшних историјских периода
када се моћ смењује.
И ово су увек периоди, даме и господо,
пропраћени немиром,
и пречесто проливањем крви.
Моја порука вама је
моје уверење да смо осуђени, такорећи,
да живимо у једном од оних историјских момената
када зупчаници који покрећу
постојећи поредак моћи почну све да мењају,
и нови изглед света,
нове моћи које настају у свету,
почињу узимати маха.
И ово су, видимо то јасно данас,
скоро увек јако нестабилна, јако тешка времена,
и пречесто са крвавим исходом.
Иначе, дешава се отприлике једном сваког века.
Можете приметити да се последњи пут десило --
и то је предосетио Хаусман, а и Черчил --
онда кад је моћ прешла из руку старих нација,
старих европских сила,
преко Атлантика новонасталој сили
Сједињеним Америчким Државама --
тада почиње век Америке.
И наравно, у вакууму
где су лебделе изнурене Европске силе
десиле су се две крваве катастрофе
последњег века --
једна у првом и једна у другом делу: два велика Светска рата.
Мао Цедунг их је назвао Европски грађански ратови,
што их вероватно боље описује.
Па, даме и господо,
ми живимо у сличним временима.
Али ради нас, данас ћу да говорим о три фактора.
И први међу њима, прва два,
се тичу смене моћи.
И други је о једној новој димензији коју хоћу да поменем,
која се није остварила онако како се то дешава данас.
Али да говоримо о сменама моћи које су актуелне у свету.
А оно што се дешава данас,
је, у једну руку, застрашујуће,
јер се није десило никад раније.
Видели смо како се моћ бочно смењује --
снага Грчке је пренесена Риму
као и измештање моћи које се десило
у време Европских цивилизација --
али данас присуствујемо нечему другачијем.
Јер моћ се не помера
само хоризонтално, од нације ка нацији.
Такође се помера вертикално.
Данас, она моћ која је била заштићена,
самоправна, уставотворна,
у оквиру државне институције нације
је сада закорачила крупним корацима ка глобалној сцени.
Глобализација моћи -
говоримо о глобализацији тржишта,
што је заправо глобализација стварне моћи.
И где, на нивоу државности нације
је та моћ под политичком одговорношћу
и зависи од владавине права,
на међународној сцени није тако.
Међународна, и глобална сцена на којој је моћ сада устоличена:
моћ Интернета, моћ медија преко сателита,
моћ мењачница и банака --
ова огромна вртешка новца
која сада циркулише 32-оструку своту потребног новца
за размену коју би требало да финансира -
банке и мењачнице, такорећи,
берзански шпекуланти
који су нас недавно довели до просјачког штапа,
моћ мултинационалних корпорација
сада достиже буџете
често веће него неке државе средње величине.
Њихово постојање је на глобалном нивоу,
које је у већој мери несређено,
није подложно владавини права, и где људи
послују одрешених руку.
То сасвим одговара моћницима,
али до неке мере.
За такве моћнике је увек повољно
деловати у неспутавајућем окружењу,
али историја нас учи да, пре или касније,
простор без надзора,
који није законски регулисан,
постане плодно тло, не само за пожељне ствари -
међународна трговина, Интернет, итд. -
већ и за ствари које не желите -
међународни криминал, међународни тероризам.
Једанаести септембар је открио
да иако сте најмоћнија нација на земљи,
без обзира,
они који су ту настањени могу извести напад
чак и у вашем прослављеном граду
једног ведрог септембарског јутра.
Речено је да је негде око 60 процената
од 4 милиона долара којим је финансиран напад,
заправо кружило институцијама Светског трговинског центра,
који је уништен једанаестог септембра.
Видите, наши непријатељи користе исти простор -
простор масовних путовања, Интернета, сателита -
како би се домогли свог отрова,
који прети да уништи наше системе и веровања.
Пре или касније,
касније или пре,
историја показује
да где ступа моћ,
ту неизоставно ступа и владавина.
И ако је то и овде случај, по мом уверењу,
да је један од феномена данашњице
глобализација моћи,
онда је један од изазова нашег доба
довести власт у глобални простор.
И ја верујем да деценије које су пред нама
доносе веће или мање буре,
зависно од наше мање или веће умешности:
да заведемо власт у глобалном простору.
Пазите, ја не говорим о влади.
Не говорим о успостављању
неке глобалне демократске институције.
Како ја то видим, узгред, даме и господо,
је да ово неће бити остварено
ако повећамо број УН институција.
Да немамо УН, морали бисмо их измислити.
Свету треба међународни форум.
Треба му средство којим ће озаконити међународна збивања.
Али када је реч о управи глобалног простора,
предосећам да ово неће успети
стварањем више УН институција.
Боље решење је снажно уједињење
и оснивање пактова,
споразумних договора,
који би управљали глобалном сценом.
И ако погледате, видите да се ово догађа, и већ узима маха.
Светска трговинска организација: споразумне је природе,
потпуно вођена уговорима,
и опет, довољно снажна да контролише моћ великих, САД,
уколико је потребно.
Кјото: први напори да се створи
уговором везана организација.
Г20:
знамо да морамо окупити институцију оних
који су способни да управљају
финансијским простором за новчане спекулације.
И то је Г20, једна институција вођена споразумима.
Постоји један проблем овде,
којим ћу се позабавити за тренутак,
шта се деси ако окупите великане на једном месту
да напишу тачке споразума неке институције,
када преузму управу,
шта онда преостаје слабијим који су по страни?
И ово је велики проблем,
који ћемо анализирати за тренутак.
Дакле, ево мог првог закључка,
ако се нађете у овим тешким временима
мање или више осцилирајућим,
онда ће наше успешно преброђавање
у великој мери зависити од способности
да поставимо разумну управу
тог глобалног простора.
И пратимо развој тих догађаја.
Моја друга претпоставка,
и знам да не морам да појасним публици
као ви овакве ствари,
али моћ се не смењује само вертикално,
такође се премешта хоризонтално.
Можете полагати на причу, да историја цивилизација,
уздиже ц