Per me, questa storia inizia circa 15 anni fa,
quando ero medico all'hospice dell'Università di Chicago.
Assistevo i pazienti in punto di morte, e le loro famiglie,
nel South Side di Chicago.
Osservavo cosa succedeva ai pazienti e alle loro famiglie
nel decorso della loro malattia terminale.
E nel mio laboratorio, studiavo il "widowhood effect"
un'idea presente nelle scienze sociali
da 150 anni a questa parte,
nota come "la morte di un cuore spezzato."
È il motivo per cui, ad esempio, quando morirò mia moglie potrà correre
un rischio doppio di morire nel primo anno di lutto.
In particolare, mi era stata affidata
una donna che stava morendo di demenza.
E a differenza di questa coppia, quella donna
era accudita
dalla figlia.
Il compito di accudire sua madre stava sfinendo la figlia.
E anche il marito
della figlia soffriva
per l'esaurimento di sua moglie.
E mentre tornavo a casa, un giorno,
ricevetti una chiamata da un amico del marito,
che mi chiamava perché era avvilito
da quanto stava avvenendo al suo amico.
Venni quindi chiamato da uno sconosciuto
le cui esperienze di vita
erano condizionate da persone
ad una certa distanza sociale.
E così compresi immediatamente due cose molto semplici.
Primo, il "widowhood effect"
non era ristretto a mariti e mogli.
E secondo, non era limitato a coppie di persone.
E iniziai a vedere il mondo
in un modo completamente nuovo,
come coppie di persone connesse l'una all'altra.
Poi mi resi conto che questi soggetti
formavano "quadruple" con altre coppie di persone loro vicine.
E che queste persone
erano coinvolte in altri tipi di relazioni,
come matrimoni, amicizie,
e altri tipi di legami.
E che queste connessioni erano vaste,
e tutti noi siamo connessi, in questo
grande intreccio di relazioni, a ciascun altro.
Iniziai così a vedere il mondo in modo completamente nuovo,
e una domanda mi ossessionava:
com'è possibile
che siamo inseriti in queste reti sociali,
e come condizionano le nostre vite?
Le reti sociali hanno una loro complicata bellezza,
e sono così elaborate, complesse,
e così onnipresenti,
che dobbiamo chiederci quale scopo assolvano.
Perché tendiamo a inserirci in reti sociali?
Come si formano? Come agiscono?
E come ci condizionano?
Alla luce di questo, il mio primo soggetto di studio
non fu la morte, ma l'obesità.
Improvvisamente era diventato di moda
parlare dell"epidemia di obesità".
Insieme al mio collaboratore, James Fowler,
iniziammo a chiederci se l'obesità fosse davvero epidemica,
e potesse diffondersi da persona a persona
come nelle quattro persone di cui ho parlato prima.
Questa slide mostra alcuni dei nostri risultati iniziali.
Sono 2.200 persone nell'anno 2000.
Ogni punto è una persona. La grandezza del punto
è proporzionale alla massa della persona.
Punti più grandi rappresentano persone più grosse.
Inoltre, se le tue dimensioni, se il tuo IMC
(Indice di Massa Corporea) è superiore a 30,
se cioè sei clinicamente obeso,
il punto è di color giallo.
Osservando questa immagine, potreste notare immediatamente
raggruppamenti di persone
obese e non obese, nell'immagine.
Ma la complessità visiva resta alta.
Non è chiaro cosa stia esattamente succedendo.
Alcune domande, inoltre, sorgono spontanee:
Quant'è l'intensità del raggruppamento?
È maggiore di quanto sarebbe spiegato dal puro caso?
Quanto sono estesi i raggruppamenti? Fino a dove arrivano?
E, cosa più importante,
cosa li causa?
Con un po' di matematica, abbiamo studiato la dimensione dei raggruppamenti
Questo grafico mostra, sull'asse delle Y,
l'aumento di probabilità che una persona sia obesa
se un suo contatto sociale è obeso.
E sull'asse delle X, i gradi di separazione tra le due persone.
All'estrema sinistra vedete una barra viola.
Dice che se i tuoi amici sono obesi,
il tuo rischio di obesità sale del 45%.
La barra successiva, quella rossa,
dice che se gli amici del tuo amico sono obesi,
il tuo rischio di obesità aumenta del 25%.
E la barra successiva dice che,
se un amico dell'amico del tuo amico, qualcuno che tu probabilmente neanche conosci,
è obeso, il tuo rischio di obesità aumenta del 10%.
È solo quando si arriva all'amico dell'amico dell'amico del tuo amico
che si perde la relazione
tra la massa corporea di quella persona e la tua.
Cosa potrebbe causare questi raggruppamenti?
Le possibilità sono almeno tre.
Una è che, man mano che io aumento di peso,
questo fa sì che anche il tuo peso aumenti;
è una specie di induzione, una diffusione da persona a persona.
Un'altra possibilità molto ovvia, è l'omofilia,
o "chi si assomiglia si piglia".
Stando a questa teoria, io formo
un legame con te perché abbiamo una massa corporea simile.
L'ultima possibilità è quella nota come confondimento,
perché confonde la nostra capacità di capire cosa sta succedendo.
L'idea, in questo caso, non è che
il mio aumento di peso causi il tuo,
né che io tendenzialmente formi un legame con te
per la simile massa corporea,
ma piuttosto che siamo entrambi esposti
a qualcosa, come un centro fitness,
che fa perdere peso ad entrambi nello stesso tempo.
Quando li abbiamo studiati, i dati fornivano prove a sostegno di tutte queste ipotesi,
inclusa l'induzione.
E abbiamo scoperto che, se il tuo amico diventa obeso,
questo aumenta il tuo rischio di obesità del 57%
nello stesso intervallo di tempo.
Molti meccanismi possono spiegare questo effetto.
Una possibilità è che i tuoi amici ti dicano qualcosa,
che adottino un comportamento che ti contagia,
come ad esempio, "Spariamoci dolcetti e birra,"
che è una combinazione terribile.
Ma tu la adotti, questa combinazione,
e inizi ad ingrassare come loro.
Un'altra possibilità, più sottile,
è che loro, iniziando ad ingrassare, cambino le tue convinzioni
su quale sia una dimensione "accettabile" del corpo.
In questo caso, a diffondersi da persona a persona
non è un comportamento, quanto piuttosto un modello.
È un'idea, quella che si diffonde.
Gli autori dei titoli sul giornale
si sbizzarrirono, coi nostri studi.
Mi pare che il titolo del New York Times fosse:
"Stai mettendo su peso?
Dai la colpa ai tuoi amici grassi."
E fu interessante scoprire che i loro colleghi europei
adottarono un approccio differente. Dissero infatti:
"I tuoi amici stanno mettendo su peso? Forse è colpa tua."
(Risate)
Pensammo che quello americano fosse un commento molto interessante --
e che contenesse un messagggio
di auto-assoluzione, di "scaricabarile".
Voglio perciò essere molto chiaro, ora: non pensiamo che
il nostro lavoro debba o possa giustificare
un pregiudizio contro persone di una dimensione corporea o dell'altra.
La domanda successiva fu:
È possibile visualizzare questa diffusione?
L'aumento di peso in una data persona
si stava davvero diffondendo ad un'altra?
Era una domanda complicata. Innanzitutto,
dovevamo tenere conto del fatto che la struttura della rete,
l'architettura dei legami, cambiava col tempo.
In secondo luogo, siccome l'epidemia di obesità non è unifocale,
non esiste un "paziente zero", che se individuato
ci mostrerebbe l'obesità "irradiarsi" da lui.
È un'epidemia multicentrica.
Molte persone fanno molte cose contemporaneamente.
Sto per mostrarvi un'animazione di 30 secondi
che ha richiesto a me e a James cinque anni di vita.
Anche in questo caso, ogni punto è una persona.
Ogni legame tra i punti è una relazione.
Stiamo per far partire l'animazione,
visualizzando i tagli quotidiani alla rete avvenuti in circa 30 anni.
Le dimensioni dei puntini cresceranno.
Tra poco vedrete una distesa di punti gialli.
Vedrete persone che nascono e muoiono,
puntini che appariranno e scompariranno.
Legami si formeranno e si romperanno. Matrimoni e divorzi,
amicizie e ostilità.
C'è una grande complessità, molte cose stanno avvenendo
in questi trent'anni,
che includono l'epidemia di obesità.
E alla fine vedrete raggruppamenti
di persone obese e non-obese
all'interno della rete.
Quando osservai tutto questo,
cambiò il mio modo di vedere le cose,
perché questa cosa, questa rete,
che cambia nel tempo,
ha una memoria, progredisce,
le cose scorrono al suo interno,
ha una sua coerenza.
La gente può morire, ma la rete
non muore, resta.
E ha un tipo di resilienza
che le permette di perpetuarsi nel tempo.
Giunsi così a considerare questi tipi
di reti sociali come organismi "viventi",
che avremmo potuto mettere sotto un microscopio
per studiarli, analizzarli e comprenderli.
Per farlo, siamo ricorsi a diverse tecniche.
Abbiamo cominciato ad esplorare ogni tipo di altro fenomeno.
Abbiamo osservato il comportamento di fumatori
e bevitori, i comportamenti di voto,
i divorzi -- che possono diffondersi --
e l'altruismo.
E infine ci interessammo alle emozioni.
Quando proviamo le emozioni,
le mostriamo.
Perché mostriamo le nostre emozioni?
Sarebbe vantaggioso sentire
le nostre emozioni interiormente, rabbia o felicità che siano.
Ma noi non ci limitiamo a sentirle, le esibiamo.
E non solo noi le mostriamo, ma gli altri possono leggerle.
E non solo possono leggerle, ma le imitano.
Avviene un contagio emotivo,
nei gruppi umani.
E questa funzione delle emozioni
suggerisce che, qualunque altro scopo assolvano,
sono anche una forma "primitiva" di comunicazione.
E se vogliamo davvero comprendere le emozioni umane,
è così che dobbiamo pensarle.
Ora, siamo abituati a considerare le emozioni
come limitate a brevi periodi di tempo.
Per fare un esempio, tenni una conferenza
a New York, di recente, e dissi:
"È come quando siete in metropolitana,
il passeggero di fronte a voi
vi sorride e voi d'istinto
ricambiate il sorriso." Mi hanno guardato
e han detto: "Non sorridiamo ai passeggeri, a New York." (Risate)
E io dissi: "In ogni altro posto sì ,
è un normale comportamento umano."
C'è dunque un modo molto istintivo
di diffondere rapidamente le emozioni.
E il contagio emotivo può essere ancora più esteso:
possiamo osservare espressioni di intensa rabbia,
come avviene nelle rivolte.
La domanda che volevamo porci era:
Possono le emozioni diffondersi
per un tempo più lungo delle rivolte, nel tempo.
e coinvolgere un vasto numero di persone,
non solo queste coppie che si sorridono nel metrò?
Forse, sotto la cenere, una specie di guerra silenziosa
ci anima in continuazione.
Forse ci sono tempeste emotive
che si scatenano grazie alle reti sociali.
Forse le emozioni hanno un'esistenza collettiva,
e non solo personale.
Questa è una delle prime immagini che abbiamo elaborato per studiare questo fenomeno.
Anche questa è una rete sociale,
ma ora coloriamo le persone felici in giallo,
in blu le tristi e in verde nel caso intermedio.
Se osservate questa immagine, potete vedere immediatamente
raggruppamenti di persone felici o infelici,
che si diffondono fino a tre gradi di separazione.
E potreste farvi l'idea
che le persone infelici
occupino posti diversi, nella struttura della rete.
Questa rete possiede un "centro" e dei "margini",
e le persone infelici sembrano
collocarsi ai margini.
Per ricorrere ad un'altra metafora,
potete immaginare i legami sociali come una specie di
grande tessuto umano:
io sono connesso a te, tu a lei,
e così via, all'infinito. In realtà, questo tessuto assomiglia
ad un tradizionale quilt americano,
con pezze felici e pezze infelici.
E che tu diventi felice o meno
dipende, in parte, dalla felicità della tua pezza.
(Risate)
Questo lavoro con le emozioni, dunque,
che sono così profonde,
ci ha poi portato a pensare che forse
le cause fondamentali delle reti sociali umane
siano in qualche modo codificate nei nostri geni.
Le reti sociali umane, ogni volta che le mappiamo,
mostrano sempre questo aspetto,
questa immagine.
Non hanno mai questo aspetto, invece.
Perché non hanno questo aspetto?
Perché non formiamo reti sociali umane
dall'aspetto regolare, "a griglia"?
Beh, i pattern impressionanti delle reti sociali umane,
la loro onnipresenza, ed il loro evidente fine
portano prima di tutto a chiedersi se ci siamo evoluti per
formare reti sociali,
e se ci siamo evoluti per formare reti sociali
con una particolare struttura.
Per capire questo, tuttavia,
dobbiamo prima smantellare un poco la struttura della rete.
Notate che ogni persona, in questa rete,
occupa una posizione strutturalmente analoga a quella di qualunque altra.
Ma nelle vere reti sociali, le cose non stanno così.
Ecco ad esempio una vera rete studentesca
in un'Università d'élite del North-East.
Adesso evidenzio alcuni punti.
Se osservate questi punti,
confrontate il nodo B, in alto a sinistra,
col nodo D, in fondo a destra.
Da B si diramano quattro amici.
Da D se ne diramano sei.
Questi due individui, dunque, hanno un diverso numero di amici.
Questo è ovvio, lo sappiamo tutti.
Ma certi altri aspetti,
nella struttura delle reti sociali, non sono così ovvi.
Confrontate B, in alto a sinistra, con A, in basso a sinistra.
Entrambe queste persone hanno quattro amici,
ma gli amici di A si conoscono tutti tra loro,
e quelli di B no.
Quindi l'amico di un amico di A
è anche amico di A
mentre l'amico di un amico di B non è amico di B,
e occupa invece un punto più lontano, nella rete.
Questa proprietà è nota come transitività nelle reti.
Da ultimo, confrontiamo i nodi C e D.
Sia C che D hanno sei amici.
Se chiedeste loro: "Com'è la vostra vita sociale?"
direbbero: "Ho sei amici.
È questa la mia esperienza sociale."
Ma adesso, osservando la rete "a volo d'uccello",
possiamo vedere quanto sono differenti i mondi sociali che occupano.
E posso coltivare questa percezione in voi
semplicemente chiedendovi: "Chi preferireste essere,
se un germe mortale si aggirasse per la rete?
Preferireste essere C o D?"
Certo preferireste essere D, ai margini della rete.
E dove preferireste essere, invece,
se un pettegolezzo gustoso (su qualcun altro)
circolasse per la rete?
Preferireste essere C, in tal caso.
Trovarsi in punti diversi della rete, dunque,
sortisce effetti diversi nella vostra vita.
Facendo diversi esperimenti in merito,
scoprimmo che il 46% della variazione
nel numero di amici che hai
è spiegata dai vostri geni.
Questo non è sorprendente. Sappiamo che alcune persone sono nate timide
e alcune sono nate socievoli. È ovvio.
Ma abbiamo scoperto anche cose non ovvie.
Per esempio, il 47% della variazione
nel numero di relazioni tra i tuoi amici
è attribuibile ai tuoi geni.
Che i tuoi amici si conoscano o no tra loro
non ha a che fare solo coi loro geni, ma con i tuoi.
Il motivo, a nostro avviso, è che ad alcune persone
piace presentare i propri amici agli altri amici -- vi conoscete? --
mentre altri tengono le proprie amicizie separate e non le connettono.
Alcune persone "tessono" reti sociali attorno a loro,
creando una fitta rete di legami
dalla quale si fanno comodamente "avvolgere".
E infine, abbiamo persino scoperto che
anche il 30 percento della variazione
nella "centralità" o "marginalità" delle persone, nella rete,
può essere attribuita ai loro geni.
Che vi troviate al centro o ai bordi della rete,
dunque, è anch'esso un tratto parzialmente ereditabile.
Ora, qual è lo scopo di tutto ciò?
In che modo questo ci aiuta a capire il mondo?
In che modo ci aiuta
a comprendere alcuni dei problemi che ci affliggono oggi?
Beh, la tesi che vorrei sostenere è che le reti sociali hanno un valore.
Sono una forma di capitale sociale.
Nuove proprietà emergono grazie
alla nostra appartenenza a legami sociali,
e sono proprietà
della struttura delle reti,
non solo degli individui al loro interno.
Pensate a questi due oggetti familiari.
Sono entrambi fatti di carbonio,
tuttavia gli atomi di carbonio di uno
sono disposti in un certo modo, sulla sinistra,
e ottenete così la grafite, che è morbida e nera.
Ma se prendete gli stessi atomi di carbonio
e li disponete in modo diverso,
ottenete il diamante, che è trasparente e duro.
E queste proprietà di morbidezza, durezza, opacità e trasparenza
non appartengono agli atomi di carbonio.
Appartengono alle interconnessioni tra gli atomi di carbonio,
o quantomeno emergono grazie
a queste interconnessioni.
Analogamente, gli schemi di connessione tra le persone
conferiscono ai gruppi di persone
proprietà differenti.
Sono i legami tra le persone a rendere
l'intero più grande della somma delle sue parti.
A condizionarci, dunque, non è solo quello che sta avvenendo a queste persone --
che perdano o guadagnino peso, o denaro,
o che diventino più o meno felici;
è anche l'architettura
dei legami attorno a noi.
La nostra esperienza del mondo
dipende dalla struttura
delle reti cui apparteniamo
e da tutte le cose che sorgono e scorrono
nella rete.
La ragione, a mio avviso, per cui le cose stanno così
è che gli esseri umani si raggruppano
e formano una specie di superorganismo.
Un superorganismo è un insieme di individui
che mostrano o dimostrano comportamenti o fenomeni
non riconducibili allo studio degli individui
e che possono essere capiti solo volgendo lo sguardo,
e studiando, la dimensione collettiva,
come ad esempio uno sciame di api
che sta cercando un posto dove fare il nido,
o uno stormo di uccelli in fuga da un predatore,
o uno stormo di uccelli che mettono in comune le proprie abilità
e insieme trovano una minuscola
isola nel mezzo del Pacifico,
o un branco di lupi capace
di abbattere una preda più grossa di loro.
I superorganismi hanno proprietà
che non possono essere comprese studiando i soli individui.
Penso che comprendere le reti sociali,
capire come funzionano, come si formano,
possa aiutarci a comprendere non solo la salute o le emozioni,
ma ogni tipo di altro fenomeno--
il crimine, la guerra,
fenomeni economici come
le corse agli sportelli, i crolli del mercato,
l'adozione di innovazioni
e la diffusione nell'adozione di un prodotto.
Osservate questo.
Penso che formiamo reti sociali
perché i benefici di una vita "connessa"
superano i costi.
Se fossi sempre violento con voi,
o vi dessi informazioni sbagliate,
o vi rendessi tristi, o vi infettassi con germi mortali,
tagliereste i ponti con me,
e la rete si sfalderebbe.
Devono diffondersi cose buone e preziose,
per sostenere e corroborare le relazioni sociali.
E analogamente, servono reti sociali
per diffondere cose buone e preziose,
come l'amore, la gentilezza,
la felicità, l'altruismo
e le idee.
In effetti, penso che se ci rendessimo conto
di quanto valore abbiano i legami sociali,
spenderemmo molto più tempo a coltivarli e rafforzarli,
perché penso che le relazioni sociali
abbiano una connessione profonda col meglio di noi.
E penso che "ciò che al mondo serve ora"
siano più connessioni.
Grazie.
(Applausi)
Ho la risposta a una domanda che tutti noi ci siamo posti.
La domanda è --
Perché la lettera X
rappresenta l'incognita?
Adesso so che lo abbiamo imparato a lezione di matematica,
ma ora è così ovunque nella cultura --
X Prize, X-Files,
Project X, TEDx.
Da dove viene?
Circa sei anni fa
decisi di imparare l'arabo,
e mi resi conto che era una lingua estremamente logica.
Scrivere una parola o un'espressione
o una frase in arabo
è come costruire un'equazione
perché ogni parte è estremamente precisa
e trasporta moltissime informazioni.
Questa è una delle ragioni
per cui molte cose che siamo arrivati a pensare
nell'ingegneria, nella matematica e nella scienza occidentali
furono in realtà risolte nei primi secoli dell'era volgare
da Persiani, Arabi e Turchi.
Tra di esse, si annovera il piccolo sistema in arabo
detto al-jebr.
E al-jebr viene tradotto approssimativamente
con: "il sistema per riconciliare parti disparate".
Alla fine al-jebr entrò nell'inglese come algebra.
Un esempio tra tanti.
I testi arabi che contenevano questa saggezza matematica
alla fine raggiunsero l'Europa --
o meglio la Spagna --
nell'XI e nel XII secolo.
Quando vi arrivarono,
la traduzione di questa saggezza
in una lingua europea
suscitò un enorme interesse.
Ma c'erano dei problemi.
Uno di essi
era il fatto che alcuni suoni dell'arabo
non possono essere riprodotti da un apparato fonatorio europeo
senza molto esercizio.
Credetemi.
Inoltre quegli stessi suoni
in genere non vengono rappresentati
dai caratteri presenti nelle lingue europee.
Ecco uno dei colpevoli.
Questa è la lettera SHeen,
e rappresenta il suono che assomiglia alla nostra SC di scena.
È anche la prima lettera
della parola shalan,
che significa "qualcosa"
proprio come la parola inglese "something" (qualcosa) --
una cosa indefinita, ignota.
Ora, in arabo
la possiamo rendere definita
aggiungendo l'articolo definitivo "al".
Diventa dunque al-shalan --
la cosa ignota.
È una parola che appare in tutta la matematica degli albori,
come in questa derivazione di radici del X secolo.
Il problema per gli studiosi medievali spagnoli
a cui fu affidato il compito di tradurre questo materiale
erano proprio la lettera SHeen e la parola shalan
che non potevano essere rese in spagnolo
perché lo spagnolo non ha la SH,
la nostra "sc" di scena.
Quindi per convenzione,
crearono una regola in base alla quale
presero in prestito il suono CK (di chorus), il nostro ch di chiesa,
dal greco classico
nella forma della lettera Chi.
Quando poi questo materiale venne tradotto
in una lingua comune europea,
ovvero in latino,
la Chi greca fu semplicemente sostituita
dalla X latina.
E quando successe,
quando questo materiale fu disponibile in latino,
costituì la base dei libri di testo di matematica
per almeno 600 anni.
Ma adesso abbiamo la risposta alla nostra domanda.
Perché la X rappresenta l'incognita?
La X rappresenta l'incognita
perché non si può dire "sc" (come in scena) in spagnolo.
(Risate)
E ho pensato che valesse la pena condividerlo con voi.
(Applausi)
Beh, ho imparato molte cose riguardo al volo in aerostato,
specialmente al termine dei voli
intorno al mondo che ho fatto con Brian Jones.
Quando ho scattato questa foto,
la finestra era ghiacciata a causa dell'umidità della notte.
E dall'altra parte c'era il sole che sorgeva.
Quindi, voi vedete che al di là del ghiaccio
trovate l'ignoto
il non ovvio
il non visto
per le persone che non osano
oltrepassare il ghiaccio.
Ci sono così tante persone
che preferiscono soffrire nel ghiaccio che gli è familiare
invece di rischiare e passare attraverso di esso
per vedere quello che c'è dall'altra parte.
E penso che questo è uno dei problemi principali della nostra società:
Noi impariamo, forse non il famoso pubblico di TED,
ma molta altra gente impara
che l'ignoto, i dubbi,
i punti interrogativi sono pericolosi.
E dobbiamo resistere ai cambiamenti.
Dobbiamo tenere tutto sotto controllo.
Beh, l'ignoto è parte della vita.
E in questo senso, volare in aerostato è una bella metafora.
Perchè nell'aerostato, come nella vita,
ce la caviamo bene andando in direzioni inaspettate.
Vogliamo andare in una direzione,
ma i venti ci spingono in un'altra direzione, come nella vita.
Fino a quando ci opponiamo orizzontalmente,
alla vita, ai venti,
a quello che ci succede,
la vita rimane un incubo.
Come si fa virare un aerostato?
Comprendendo che l'atmosfera
è fatta di vari e distinti strati di vento
che hanno tutti una direzione diversa.
Dunque, si comprende che se vogliamo cambiare la nostra traiettoria,
nella vita, oppure nell'aerostato,
dobbiamo cambiare altitudine.
Cambiare altitudine, nella vita,
significa salire su un diverso livello psicologico, filosofico,
spirituale.
Ma come si fa?
Nel volo in aerostato, o nella vita,
come cambiamo altitudine?
Come ci spostiamo dalla metafora
a qualcosa di più pratico che possiamo realmente
usare quotidianamente?
Beh, nell'aerostato è facile, abbiamo la zavorra:
E quando sganciamo la zavorra fuori bordo, prendiamo quota.
Sabbia, acqua, tutto l'equipaggiamento di cui non abbiamo più bisogno.
Penso che nella vita debba essere esattamente così.
Sapete, quando la gente parla di spirito pionieristico,
molto spesso crede che i pionieri
sono quelli che hanno nuove idee.
Non è vero.
I pionieri non sono coloro che hanno nuove idee,
perché avere nuove idee è talmente facile.
Chiudiamo gli occhi per un minuto e a tutti torneranno in mente
un mucchio di nuove idee.
No, il pioniere è colui il quale
si concede di gettare fuori bordo molta zavorra.
Abitudini, certezze,
convinzioni, punti esclamativi,
paradigmi, dogmi.
E quando siamo in grado di fare ciò
cosa succede?
La vita non è più
solo una linea che va in una direzione
in una dimensione. No.
La vita sarà costituita da tutte le possibili linee
che vanno in ogni direzione possibile
in tre dimensioni.
E lo spirito pionieristico emergerà ogni volta che ci concederemo
di esplorare quest'asse verticale.
Naturalmente non come l'aria nell'aerostato,
ma nella vita stessa.
Esplorare quest'asse verticale significa
esplorare tutti i diversi modi di fare,
tutti i diversi modi di comportarsi, di pensare,
prima di trovare quello che va nella direzione che desideriamo.
Tutto ciò è molto concreto.
Lo si ritrova nella politica.
Nella spiritualità.
Lo si ritrova nell'ambiente,
nella finanza, nell'educazione dei figli.
Credo profondamente
che la vita è un'avventura molto più grande
se riusciamo a fare politica
senza la trincea tra sinistra e destra.
Perché getteremo via questi dogmi politici.
Credo profondamente che potremmo proteggere più efficientemente l'ambiente
se ci liberassimo -- se gettassimo fuori bordo
questo fondamentalismo che alcuni ambientalisti hanno mostrato nel passato.
E che possiamo aspirare ad una più alta spiritualità
se ci liberiamo dei dogmi religiosi.
Lanciarli fuori bordo, come una zavorra, per cambiare la nostra direzione.
Bene, sostanzialmente queste sono cose in cui ho creduto per lungo tempo.
Ma in realtà dovevo andare intorno al mondo in un aerostato
per essere invitato a parlare di questo.
(Risate)
(Applausi)
E' chiaro che non è facile sapere quale zavorra lasciar cadere
e quale altitudine raggiungere. A volte abbiamo bisogno
di amici, di familiari o di uno psichiatra.
Beh, sull'aerostato abbiamo bisogno di un meteorologo
colui che calcola la direzione di ogni strato di vento,
a quale altitudine, per aiutare l'aeronauta.
Ma a volte è davvero paradossale.
Quando Brian Jones ed io volavamo intorno al mondo,
il meteorologo ci chiese, un giorno, di volare
piuttosto basso, e molto lentamente.
E quando calcolammo, pensammo che non ce l'avremmo mai fatta
intorno al mondo a quella velocità
Quindi, disobbedimmo. Volammo molti più alti, e al doppio della velocità.
Ed io ero così fiero di aver trovato quella corrente a getto
che chiamai il meteorologo,
e gli dissi, "Hey, non credi che siamo bravi piloti quassù?
Voliamo due volte la velocità che hai previsto."
Lui mi disse, "Non lo fate. Scendete immediatamente
per poter rallentare."
E io cominciai a discutere. Dissi, "Non lo farò.
Non abbiamo abbastanza gas per volare così lentamente."
E lui mi disse, "Si, ma con la bassa pressione che avete alla vostra sinistra
se volate troppo velocemente, in un paio d'ore
girerete a sinistra e finirete al Polo Nord.
(Risate)
E poi mi chiese --
e questo é qualcosa che mai dimenticherò nella vita --
mi chiese semplicemente, "Sei un bravo pilota lassù.
Ma cosa vuoi veramente? Vuoi andare molto veloce
nella direzione sbagliata, oppure lentamente nella direzione giusta?"
(Risate)
(Applausi)
Questa è la ragione per cui hai bisogno di un meteorologo.
Per cui hai bisogno di persone con una visione di lungo periodo.
E qui è precisamente dove fallisce
la visione politica che abbiamo ora
nei governi.
Stiamo bruciando, come avete sentito,
così tanta energia,
senza comprendere che tale insostenibile
modo di vivere non può durare a lungo.
Quindi, in effetti scendemmo.
Rallentammo. E attraversammo momenti di paura
perché non avevamo idea di come la modesta quantità di gas
che avevamo nell'aerostato
poteva permetterci di viaggiare 45,000 chilometri.
Ma ci aspettavamo di avere dubbi, di avere paure.
E in realtà questo è il punto in cui l'avventura cominciò veramente.
Quando volavamo sul Sahara e l'India
era una vacanza piacevole.
Potevamo atterrare in qualsiasi momento e tornare a casa in aereo.
Nel mezzo del Pacifico,
quando non hai venti favorevoli, non puoi atterrare,
non puoi tornare indietro.
Quella è una crisi.
Quello è il momento in cui devi svegliarti
dal modo automatico di pensare.
Quello è il momento in cui devi motivare
il tuo potenziale interiore,
la tua creatività.
Il momento in cui getti via tutta la zavorra,
tutte le certezze,
per adattarti alla nuova situazione.
E in effetti, cambiammo completamente il nostro piano di volo.
Cambiammo completamente la nostra strategia.
E dopo 20 giorni atterrammo con successo in Egitto.
Ma se vi mostro questa foto
non è per dirvi quanto eravamo felici.
E' per mostrarvi quanto gas era rimasto
nelle ultime bottiglie.
Decollammo con 3.7 tonnellate di gas propano liquido.
Atterrammo con 40 chili.
Quando vidi ciò, feci una promessa a me stesso.
Mi impegnai affinché la prossima volta che avrei volato intorno al mondo
sarebbe stato senza nessun combustibile,
indipendente dalle energie fossili,
per sentirmi sicuro,
per non essere minacciato dall'indicatore del carburante.
Non avevo idea di come fosse possibile.
Ho solo pensato questo è un sogno e voglio realizzarlo.
E quando la capsula del mio aerostato fu introdotta
ufficialmente nel Museo Air and Space di Washington,
insieme all'aeroplano di Charles Lindbergh
ad Apollo 11, all'aereo dei Fratelli Wright
al Chuck Yeager's 61,
Allora ebbi un'idea.
Pensai, beh il XX secolo è stato geniale.
Ha permesso di creare molte cose.
Ma non sarà più possibile nel futuro.
Si impiega troppa energia. Costerà troppo.
Sarà proibito
perché dovremo salvare le nostre risorse naturali
fra pochi decenni.
Dunque come possiamo prolungare
questo spirito pionieristico
con qualcosa che sarà indipendente dall'energia fossile?
E questo è il momento in cui il progetto Solar Impulse
realmente iniziò
a girarmi in testa
E penso che sia una bella metafora anche
per il XXI secolo.
Lo spirito pionieristico dovrebbe continuare, ma ad un altro livello.
Non per conquistare il pianeta o lo spazio,
non più, è stato già fatto,
piuttosto per migliorare la qualità della vita,
Come possiamo andare al di là del ghiaccio di certezza
per rendere possibile l'incredibile?
Quello che è oggi completamente impossibile --
liberarci della nostra dipendenza dall'energia fossile.
Se dici alla gente, noi vogliamo essere indipendenti
dall'energia fossile nel nostro mondo,
la gente riderà di te, eccetto qui,
dove i matti sono invitati a parlare.
(Risate)
Quindi, l'idea è che se noi voliamo intorno al mondo
in un velivolo alimentato da energia solare,
senza usare assolutamente nessun combustibile
nessuno potrà mai dire in futuro
che è impossibile fare lo stesso
per le macchine, per i sistemi di riscaldamento,
per i computers, e così via.
Bene, gli aeroplani a energia solare non sono niente di nuovo.
Hanno volato nel passato, ma senza
capacità di risparmio, senza batterie.
Ciò significa che hanno provato più
i limiti delle energie rinnovabili
che il loro potenziale.
Se vogliamo mostrare il potenziale,
dobbiamo volare giorno e notte.
Questo significa caricare le batterie durante il volo,
per utilizzarle durante la notte,
e volare di nuovo il giorno dopo.
E' stato già fatto, su piccoli
aeromodelli telecomandati, senza piloti.
Ma questo rimane un aneddoto
perché il pubblico non può identificarsi con esso.
Penso che avete bisogno di un pilota nell'aereo
che possa parlare alle università,
agli studenti,
ai politici, durante il volo,
e davvero renderla un'avventura umana.
Per questo, sfortunatamente,
quattro metri di apertura alare non sono abbastanza.
Abbiamo bisogno di 64 metri di apertura alare.
Un'apertura di 64 metri per trasportare un pilota, le batterie,
vola piuttosto lentamente con l'efficienza aerodinamica.
Questo perché? Perché il combustibile non è facile da sostituire.
Questo è sicuro.
E con 200 metri quadrati di energia solare sul nostro aereo,
possiamo produrre un'energia pari a
200 piccole lampadine.
Ciò significa un albero di Natale, un grande albero di Natale.
Quindi la domanda è: come puoi trasportare un pilota intorno al mondo
con un aeroplano che usa
la stessa quantità di energia di un albero di Natale?
La gente vi dirà che è impossibile,
e questa è esattamente la ragione per cui tentiamo di realizzarlo.
Abbiamo lanciato il progetto con il mio collega Andre Borschberg
sei anni fa.
Ora abbiamo 70 persone nel team che ci lavorano.
Abbiamo sperimentato le fasi di simulazione, progettazione,
calcolo, preparazione della costruzione
del primo prototipo.
Questo è stato conseguito dopo due anni di lavoro.
Cabina di pilotaggio, propulsore, motore.
Solamente la fusoliera è così leggera,
Non è creata da un artista, ma potrebbe esserlo.
50 chili per l'intera fusoliera.
Un paio di chili in più per l'asse alare.
Questa è la struttura completa dell'aeroplano.
Un mese fa l'abbiamo inaugurato.
Non potete immaginare cosa significa per una squadra
che ha lavorato sei anni sul progetto
dimostrare che non è soltanto un sogno e una visione,
è un aereo vero.
Un aereo autentico che alla fine siamo riusciti a presentare.
E quale è l'obiettivo ora?
L'obiettivo è decollare,
alla fine di quest'anno per il primo test,
ma principalmente il prossimo anno, primavera o estate,
decollare, con la nostra propria energia,
senza aiuti aggiuntivi, senza essere rimorchiati,
salire a 9000 metri di altitudine,
nel momento in cui carichiamo le batterie,
facciamo partire i motori, e quando raggiungiamo l'altezza massima,
arriviamo all'inizio della notte.
E lì ci sarà solo un obiettivo, soltanto uno,
raggiungere l'alba successiva prima che le batterie si scarichino.
(Risate)
E questo è esattamente il simbolo del nostro mondo,
se il nostro aereo è troppo pesante,
se il pilota spreca energia,
non ce la faremo mai a passare la notte.
Nel nostro mondo, se continuiamo a depredare,
sprecare le nostre risorse energetiche,
se continuiamo a costruire cose che consumano talmente tanta energia
che ora la maggior parte delle compagnie dichiarano la bancarotta,
è chiaro che non consegneremo mai il pianeta alla prossima generazione
senza un problema importante.
Dunque, vedete che quest'aereo è più un simbolo.
Non penso che trasporterà 200 persone
nei prossimi anni.
Ma quando Lindbergh attraversò l'Atlantico
il carico di carburante era appena sufficiente
per una persona e un pò di combustibile.
E 20 anni dopo c'erano 200 persone
su ogni aereo che attraversava l'Atlantico.
Quindi, dobbiamo cominciare,
e dare l'esempio.
Un pò come questa immagine qui.
Questo è un dipinto di Magritte,
nel museo in Olanda che mi piace tanto.
E' una pipa, e c'è scritto, "Questa non è una pipa."
Questo non è un aeroplano.
Questo è un simbolo di ciò che possiamo raggiungere
quando crediamo nell'impossibile,
quando abbiamo una squadra,
quando abbiamo spirito pionieristico,
e soprattutto quando comprediamo
che tutte le nostre certezze
devono essere gettate fuori bordo.
Ciò che più di tutto mi fa piacere
è che all'inizio pensai che avremmo dovuto volare
intorno al mondo senza carburante
affinché il nostro messaggio fosse compreso.
E sempre di più, Andre ed io siamo stati invitati in giro per il mondo
a parlare del progetto, e del suo significato simbolico,
invitati da politici, nei forum per l'energia,
per dimostrare che non è più
completamente sciocco
pensare di liberarci della dipendenza
dalle energie fossili.
Così, attraverso discorsi come quello di oggi,
attraverso interviste e incontri,
il nostro scopo è di avvicinare quante più persone possibile alla squadra.
Il successo non verrà
se "semplicemente", tra virgolette,
voliamo intorno al mondo in un aereo alimentato da energia solare.
No, il successo verrà
se un considerevole numero di persone saranno motivate
a fare esattamente lo stesso nella vita di tutti i giorni,
risparmiare energia, passare alle rinnovabili.
E ciò è possibile. Sapete, con le tecnologie che abbiamo oggi
possiamo risparmiare tra il 30 e il 50 percento
dell'energia di una nazione in Europa
e possiamo risolvere la metà del resto con le rinnovabili.
Rimane un 25 o 30 percento per
petrolio, gas, carbone, nucleare o quello che sia.
Questo è accettabile.
Questa è la ragione per cui ogni persona che crede
in questo tipo di spirito
è la benvenuta nella nostra squadra.
Potete semplicemente andare su SolarImpulse.com, registrarvi
per essere informati su ciò che stiamo facendo.
Ma anche molto di più, ottenere consigli,
lasciare i tuoi commenti, diffondere la parola
che se è possibile nell'aria
naturalmente è possibile sulla terra.
E ogni volta che in futuro ci imbattiamo in un pò di ghiaccio,
dobbiamo tener presente che la vita sarebbe magnifica,
e il sucesso straordinario
se osassimo superare la paura del ghiaccio,
valicare l'ostacolo,
passare oltre il problema, per vedere quello che c'è dall'altra parte.
Dunque, vedete, questo è ciò che stiamo facendo dalla nostra parte.
Ognuno ha il suo traguardo, i suoi sogni,
le sue visioni.
La domanda con la quale ora vi lascio
è: quale zavorra
vorreste gettare fuori bordo?
Quale sarà l'altitudine alla quale
vi piacerebbe volare nella vostra vita,
per conquistare il successo che desiderate,
per raggiungere il punto che davvero vi appartiene,
con il potenziale che avete,
e quello che potete realmente realizzare?
Perché l'energia più rinnovabile che possediamo
è il nostro potenziale, la nostra passione.
Quindi, scegliamo questa strada, e vi auguro una meravigliosa avventura
sulle ali del futuro. Grazie.
(Applausi)
Questo è pane di frumento, pane integrale,
ed è fatto con una tecnica nuova
con la quale sto sperimentando,
e che, dopo aver sviluppato e averne scritto, per mancanza di un nome migliore,
chiameremo il metodo epossidico.
E lo chiamo metodo epossidico perché...
non è molto appetitoso. Lo so...
ma...ma
se pensate all'epossido, cos'è l'epossido?
Sono due resine che sono, come dire?
Che da sole non possono fare da collante,
ma quando vengono messe insieme,
succede qualcosa. Si crea un legame,
e si ottiene questo adesivo molto forte
e potente.
Beh, in questa tecnica,
quello che ho provato a fare è stato come
raccogliere tutte le conoscenze del mondo sulla preparazione del pane,
la comunità artigiana della preparazione del pane,
negli ultimi vent'anni ha cercato di accumulare...
da quando in America ci siamo impegnati in un rinascimento del pane...
e le ho messe insieme per arrivare a un metodo
che avrebbe aiutato l'accettazione del pane integrale.
E ammettiamolo: tutti stanno cercando di fare un passo avanti verso il pane integrale.
Alla fine, dopo 40 anni in cui si sapeva
che l'integrale era un'opzione più salutare,
alla fine siamo arrivati al punto in cui in effetti stiamo cambiando idea
e stiamo davvero cercando di mangiarlo.
(Risate)
La sfida, però, per un fornaio di pane integrale
è, sapete? Come si fa a dargli un buon sapore?
Perché l'integrale... è facile con la farina bianca
fare un pane che abbia un buon sapore. La farina bianca è dolce.
E' per lo più amido, e l'amido, e quando si scompone...
Cos'è l'amido? E'... grazie... sì, zucchero.
Quindi un fornaio, un buon fornaio,
sa come tirare o portare fuori
lo zucchero insito e intrappolato nell'amido.
Con il pane integrale, ci sono altri ostacoli.
Avete la crusca, che probabilmente per noi è la parte più salutare del pane,
o le fibre per noi, perché è semplicemente carico di fibre,
perché la crusca è una fibra.
C'è il germe. Queste sono cose buone,
ma non sono la parte più saporita del frumento.
Quindi il pane integrale, storicamente
ha avuto questa specie di onere di essere un pane salutare,
e alle persone non piace mangiare
il cosiddetto cibo sano. A loro piace mangiare sano e in modo salutare,
ma quando pensiamo a qualcosa come un cibo salutare,
ne pensiamo come a qualcosa che mangiamo per obbligo,
non per passione e per l'amore per il gusto.
E sostanzialmente, la sfida per il fornaio,
la sfida di ogni studente di culinaria, di ogni chef,
è offrire gusto.
Il gusto è sovrano. Il gusto domina.
Io la chiamo la regola del gusto. Il gusto domina.
E... e
potete fare in modo che qualcuno mangi qualcosa che gli fa bene una volta,
ma non la mangerà ancora se non gli piace, giusto?
Quindi, questa è la sfida per questo pane.
Lo proveremo a pranzo, e
vi spiegherò qualcosa in più,
ma è fatto non solo con due tipi di pre-impasti...
questo tentativo, come dicevo, di tirare fuori il gusto
è di fare un d'impasto
il giorno prima, non lievitato.
E' solo un impasto umido.
E' l'impasto idratato che chiamiamo "l'ubriacone"...
che aiuta ad avviare l'attività degli enzimi.
E gli enzimi sono il segreto, una specie di ingrediente nell'impasto
che tira fuori il gusto.
Iniziano a rilasciare gli zuccheri intrappolati nell'amido.
Ecco quello che stanno facendo gli enzimi.
E quindi, se ne possiamo rilasciarne alcuni,
diventano accessibili per noi, per il nostro palato.
Diventano accessibili per il lievito come cibo.
Diventano accessibili per il forno per la caramellatura
per darci una bellissima crosta.
L'altro pre-impasto
che facciamo è fermentato... il nostro pre-fermento.
Può essere un lievito madre acido o quello che chiamiamo "biga"
od ogni altro tipo di impasto pre-fermentato con dentro un po' di lievito,
che inizia a sviluppare anche il gusto.
E il secondo giorno, mettiamo insieme quei due pezzi. Questo è l'epossido.
E stiamo sperando che
l'impasto con gli enzimi
diventi il combustibile per il pezzo d'impasto lievitato,
e che quando li mettiamo insieme e aggiungiamo gli ingredienti finali
possiamo creare un pane che evochi
tutto il gusto potenziale intrappolato nel grano.
Questa è la sfida. Okay, ora, quello che noi...
nel viaggio del frumento, torniamo indietro ed esaminiamo questi 12 passaggi.
Sto per illustrarli molto velocemente per poi rivisitarli.
Okay, stiamo per iniziare con il primo passaggio.
E ogni studente deve iniziare con questo.
Chiunque lavori nel mondo culinario sa che
il primo passo della cucina è la 'mise en place',
che è un modo francese per dire: 'organizzarsi'.
Ogni cosa è al suo posto. Primo passaggio.
Quindi nella panificazione lo chiamiamo pesatura... vengono pesati gli ingredienti.
Il secondo passaggio consiste nell'impastare. Prendiamo gli ingredienti e li impastiamo.
Dobbiamo sviluppare il glutine.
Non c'è glutine nella farina. C'è solo glutine potenziale.
Ecco un'altro tipo di rappresentazione dell'epossido
perché abbiamo glutenina e gliadina,
nessuna delle quali è abbastanza forte per fare un buon pane.
Ma quando vengono idratate e si legano l'una all'altra,
creano una molecola più forte, una proteina più forte chiamata glutine.
Quindi noi, nel processo di impasto,
dobbiamo sviluppare il glutine,
dobbiamo attivare il lievito o il fermento,
e dobbiamo essenzialmente distribuire tutti gli ingredienti in modo uniforme.
Poi arriviamo alla fermentazione, il terzo passaggio,
che è quello in cui si sviluppa davvero il gusto.
Il lievito prende vita e inizia a mangiare gli zuccheri,
creando anidride carbonica e alcol...
essenzialmente è come se ruttasse e sudasse, ecco cos'è il pane.
E' rutto e sudore di lievito.
E in qualche modo, viene trasformato...
i rutti e il sudore del lievito vengono trasformati in seguito...
e questo è davvero giungere al cuore di ciò che rende il pane così speciale
ovvero il fatto che sia un cibo in trasformazione,
cosa che esamineremo tra poco.
Ma poi, passando velocemente attraverso i prossimi passaggi.
Noi, dopo che ha fermentato e si è sviluppato,
iniziamo a sviluppare il gusto e il carattere,
lo dividiamo in unità più piccole.
E poi prendiamo quelle unità e gli diamo forma. Gli diamo una piccola pre-forma,
di solito rotonda o a volte a forma di piccolo siluro.
Si chiama 'arrotondamento'.
E c'è un breve periodo di riposo. Può essere della durata di qualche secondo.
Può essere di 20 o 30 minuti. Lo chiamiamo riposo o messa in panchina.
Poi passiamo a dargli la forma finale,
'integliamento'... che significa mettere la forma di pane in una teglia.
Per questo serve un secondo, ma è un passo distintivo.
Può essere in un paniere. Può essere in una teglia per il pane, ma lo mettiamo da qualche parte.
E poi, passaggio numero nove.
La fermentazione che è iniziata al passaggio numero tre continua
durante tutti questi altri passaggi. Ancora, sviluppando più gusto.
La fermentazione finale avviene al passaggio numero nove.
Lo chiamiamo 'provatura'.
Provatura significa provare che l'impasto è vivo.
Al passaggio nove diamo all'impasto la forma finale,
e inforniamo...passaggio dieci.
Nel forno avvengono tre trasformazioni.
Gli zuccheri dell'impasto caramellano la crosta.
Ci danno quella bellissima crosta marrone.
Solo la crosta si può caramellare. E' l'unica parte che diventa calda abbastanza.
Dentro, le proteine...
questo glutine...si coagulano.
Quando arriva a circa 160 gradi,
le proteine si allineano e creano una struttura,
la struttura del glutine...
quello che alla fine chiameremo mollica del pane.
E gli amidi, quando raggiungono circa 180 gradi,
si gelatinizzano.
E la gelatinizzazione è ancora un'altra
trasformazione che avviene in forno.
Coagulazione, caramellatura e gelatinizzazione...
quando gli amidi si addensano e assorbono tutta l'umidità che hanno intorno,
è come se si gonfiassero e poi esplodessero.
Ed esplodono, e riversano i loro intestini nel pane.
Quindi essenzialmente stiamo mangiando sudore dell'amido,
sudore rutti e intestini dell'amido.
Ancora, trasformati nel decimo passaggio in forno
perché ciò che è entrato nel forno come impasto
viene fuori al passaggio numero undici come pane.
E l'undicesimo passaggio è quello che chiamiamo raffreddamento...
perché non mangiamo mai il pane immediatamente.
C'è un breve ritorno al forno.
Le proteine devono organizzarsi, rafforzarsi e definirsi.
E poi c'è il passaggio numero dodici, che i libri chiamano 'imballaggio',
ma i miei studenti chiamano 'mangiare'.
E quindi, oggi faremo il nostro viaggio dal grano al mangiare,
e tra poco proveremo questo,
e vedremo se abbiamo avuto successo
nel compiere la missione del fornaio di tirare fuori il gusto.
Ma ora voglio tornare indietro e rivedere questi passaggi,
e parlarne dal punto di vista della trasformazione
perché io credo davvero che
tutto può essere compreso...
e questa non è una mia idea. Nasce ai tempi della Scolastica e degli antichi...
che tutto può essere compreso su quattro livelli:
il livello letterale, il metaforico o poetico,
quello politico o etico.
E infine, quello mistico o qualcosa che viene chiamata livello 'anagogico'.
E' dura arrivare a quei livelli a meno che non si passi attraverso quello letterale.
Infatti, Dante dice che non si possono capire i livelli più profondi
a meno che non si comprenda prima il livello letterale,
quindi ecco perché stiamo letteralmente parlando di pane.
Ma diamo un altro sguardo a questi passaggi
dal punto di vista delle connessioni a un livello possibilmente più profondo...
tutto nella mia caccia alla risposta alla domanda:
"Cosa c'è di così speciale nel pane?"
E portando a termine la missione di evocare il pieno potenziale del sapore.
Perché quello che succede è
che il pane inizia come grano o come altro cereale.
Ma cos'è il grano? Il grano è un'erba
che cresce nei campi.
E, come l'erba, a un certo punto mette fuori i semi.
E noi raccogliamo quei semi, e quelli sono la parte centrale del grano.
Ora, per poterlo raccogliere...voglio dire, cosa vuol dire raccogliere?
E' solo un eufemismo per dire uccidere, giusto?
Voglio dire, cos'è il raccolto...diciamo che raccogliamo i maiali, sapete?
Sì, li macelliamo, sapete. Sì, è la vita.
Noi raccogliamo il grano,
e nel raccoglierlo, lo uccidiamo.
Ora, il grano è vivo,
e quando lo raccogliamo, rilascia i suoi semi.
Ora, almeno con i semi abbiamo il potenziale per la vita futura.
Possiamo piantarli nel terreno.
E ne conserviamo alcuni per la generazione successiva.
Ma molti di quei semi vengono macinati
e trasformati in farina.
E a quel punto, il grano ha subito l'ultimo oltraggio.
Non è stato solo ucciso,
ma gli è stato negato il potenziale per la creazione della vita futura.
Quindi lo trasformiamo in farina.
Quindi come ho detto, credo che il pane sia un cibo trasformazionale.
La prima trasformazione...e, comunque,
la definizione di trasformazione per me è
un cambiamento radicale di una cosa in qualcos'altro.
Okay? Radicale, non impercettibile.
Non come l'acqua calda diventata fredda,
o l'acqua fredda che diventa calda,
ma acqua che bolle e diventa vapore.
Questa è una trasformazione, due cose diverse.
Beh, in questo caso, la prima trasformazione
è da vivo a morto.
La chiamerei radicale.
Quindi, ora abbiamo questa farina.
E cosa facciamo? Aggiungiamo dell'acqua.
Come primo passaggio, la pesiamo.
Nel secondo passaggio, aggiungiamo acqua e sale, li mischiamo insieme,
e creiamo qualcosa che chiamiamo 'creta'.
E' come creta.
E mettiamo in infusione la creta
con un ingrediente che chiamiamo 'lievito'.
In questo caso, è fermento, ma il fermento è lievito. Cosa significa lievito?
Lievito deriva dalla parola che significa rianimare...
ravvivare, portare in vita.
Ad ogni modo, qual'è la parola ebraica per creta? Adamo.
Vedete, il fornaio, in questo momento,
è diventato, in un certo senso,
come il dio di questo impasto, sapete, e il suo impasto, beh,
mentre non è una forma di vita intelligente, ora è vivo.
E noi sappiamo che è vivo perché durante il terzo passaggio,
cresce. La crescita è la prova della vita.
E mentre cresce, tutte queste
trasformazioni letterali stanno avendo luogo.
Gli enzimi stanno attaccando gli zuccheri.
Il lievito sta mangiando lo zucchero
e lo sta trasformando in anidride carbonica e alcol.
I batteri sono lì, e stanno mangiando gli zuccheri,
trasformandoli in acidi.
In altre parole, in questo impasto si stanno sviluppando personalità e carattere
sotto lo sguardo attento del fornaio.
E le scelte del fornaio lungo il percorso
determinano la riuscita del prodotto.
Un leggero cambiamento della temperatura...un leggero cambiamento nel tempo...
riguarda tutto un bilanciamento dei gesti tra tempo, temperatura
e ingredienti. Questo è il cuore della panificazione.
Quindi tutte queste cose sono determinate dal fornaio,
e il pane attraversa dei passaggi, e le sue caratteristiche si sviluppano.
E poi lo dividiamo, e questo grosso pezzo d'impasto
viene diviso in unità più piccole, e il fornaio dà una forma
a ciascuna di queste unità.
E mentre gli viene data forma, crescono di nuovo,
provando ancora che sono vive,
e sviluppano le loro caratteristiche.
E al passaggio numero 10, lo mettiamo in forno.
E' ancora impasto. Nessuno mangia il pane sotto forma d'impasto...
qualcuno lo fa, credo, ma non troppe persone.
Ho incontrato alcuni mangiatori d'impasto, ma...
non è l'alimento base, giusto? Il pane è l'alimento base.
Ma l'impasto è quello con il quale lavoriamo,
e mettiamo quell'impasto in forno,
e lo mettiamo in forno. Non appena la temperatura interna di quell'impasto
attraversa la soglia dei 140 gradi,
passa quello che chiamiamo 'punto termico di morte'.
Gli studenti amano questo nome. Credono sia quello di un video game.
Ma è il punto termico di morte...qui termina la vita.
Il fermento, la cui missione finora è stata quella di far crescere l'impasto,
rianimarlo, ravvivarlo,
per poter completare la sua missione,
che è anche quella di trasformare l'impasto in pane,
deve lasciarsi morire.
Vedete il simbolismo al lavoro? Sta iniziando a venire fuori.
Per me sta iniziando ad avere un senso...
ciò che finisce nell'impasto,
ciò che viene fuori è pane...
o entra vivo,
ed esce morto.
Terza trasformazione. Prima trasformazione, da vivo a morto.
Seconda trasformazione, il morto viene riportato in vita.
Terza trasformazione, da vivo a morto...
ma da impasto a pane.
O un'altra analogia sarebbe,
che un bruco è stato tramutato in farfalla.
Ed è ciò che esce dal forno
che è ciò che chiamiamo alimento base.
Questo è il prodotto
che
tutti nel mondo mangiano, e che è difficile da abbandonare.
E' così
profondamente radicato nella nostra psiche che
il pane viene usato come simbolo della vita.
Viene usato come simbolo di trasformazione.
E quindi, quando arriviamo al dodicesimo passaggio e ne prendiamo parte,
completando il ciclo della vita,
sapete, abbiamo essenzialmente la possibilità di assimilare che...
ci nutre, e noi continuiamo a portare avanti
e abbiamo delle opportunità di riflettere
su cose come queste.
Quindi questo è quello che abbiamo imparato sul pane.
Questo è quello che il pane mi ha insegnato durante il mio viaggio.
E quello che stiamo cercando di fare
con questo pane qui, ancora,
è di usare, in aggiunta a tutto ciò di cui abbiamo parlato,
questo pane che chiameremo 'pane di sedimento'
perché, come sapete, il processo di preparazione del pane è simile a quello della birra.
La birra è essenzialmente pane liquido,
o il pane è birra solida.
E...
(Risate)
loro...sono stati inventati nello stesso periodo. Credo che la birra sia arrivata prima.
Un egiziano che di solito faceva la birra si addormentò
al caldo sole egiziano, e la birra diventò pane.
Ma noi abbiamo questo pane,
e quello che ho fatto qui è provare, ancora,
a evocare più gusto da questo grano,
e gli abbiamo aggiunto il sedimento rimasto dalla produzione della birra.
E se fate questo pane, potete usare ogni tipo di sedimento di ogni tipo di birra.
Mi piace il sedimento scuro. Oggi usiamo un sedimento chiaro
che in effetti viene da qualche tipo di birra lager...
birra lager o chiara...che è grano e orzo tostato.
In altre parole, i birrai sanno anche come evocare il guasto dai cereali
usando germogli e col maltaggio e la torrefazione.
Ne prenderemo alcuni e li metteremo nel pane.
Quindi ora non solo abbiamo un pane ricco di fibre,
ma fibre su fibre.
E quindi questo è, si spera,
non solo un pane salutare,
ma un pane che vi piacerà.
Quindi se io spezzassi questo pane,
forse ora ne potremmo condividere un po' qui.
Inizieremo con dei piccoli pezzi qui,
e porterò un pezzetto qui...
credo farei meglio ad assaggiarlo io stesso prima di darvelo a pranzo.
Vi lascerò
con quella che chiamo la benedizione del fornaio.
Possa la vostra crosta essere croccante,
e il vostro pane ben lievitato.
Grazie
Scommetto che siete preoccupate.
(Risate)
Io ero preoccupata. E per questo che ho cominciato questa pièce.
Ero preoccupata per le vagine. Ero preoccupata per quello che pensiamo delle vagine,
e ancor più per quello che non pensiamo.
Ero preoccupata per la mia vagina.
Mi serviva un contesto di altre vagine - una comunità, una cultura di vagine.
Siamo circondati da tanta oscurità e segretezza...
come il Triangolo delle Bermuda. Nessuno torna mai da laggiù a raccontarci com'è.
(Risate)
Per prima cosa, non è nemmeno tanto facile trovare la propria vagina.
Molte donne passano giorni, settimane, mesi, senza guardarla.
Una potente donna d'affari che ho intervistato
mi ha detto che non aveva tempo.
"Guardarsi la vagina," ha detto, "richiede un'intera giornata di lavoro."
(Risate)
"Devi sdraiarti per terra, sulla schiena, di fronte a uno specchio,
meglio se a figura intera. Devi trovarti nella posizione perfetta,
con la luce perfetta, che poi è sempre un po' oscurata dallo specchio e dalla posizione in cui sei.
Devi torcere il collo e tirar su la testa, arcuare la schiena. Alla fine sei stanca morta --"
era troppo impegnata, non aveva tempo.
Così ho deciso di parlare con le donne delle loro vagine.
All'inizio erano interviste informali sulla vagina,
e poi sono diventati I monologhi della vagina.
Ho parlato con più di duecento donne: vecchie,
giovani, sposate, lesbiche, single.
Ho parlato con professioniste d'azienda, professoresse universitarie, attrici, lavoratrici del sesso,
ho parlato con donne afro-americane, asiatico-americane,
native americane, caucasiche, ebree.
Ok, all'inizio erano un po' timide, un po' restie a parlare.
Ma una volta partite, non riuscivi più a fermarle.
Le donne adorano parlare della loro vagina, davvero.
Principalmente perché nessuno gliel'ha mai chiesto prima.
(Risate)
Cominciamo dalla parola "vagina". "Vagina", "vagina".
Nel migliore dei casi fa venire in mente un'infezione, forse uno strumento chirurgico.
"Presto, infermiera, mi porti la vagina."
(Risate)
"Vagina", "vagina", "vagina". Puoi dirla quante volte ti pare,
ma non suona mai come una parola che hai voglia di pronunciare.
È una parola assolutamente ridicola, non ha niente di sexy.
Se la usi durante un rapporto, cercando di esprimerti in modo politicamente corretto,
"Tesoro, mi potresti accarezzare la vagina?" - distruggi l'atmosfera all'istante.
(Risate)
Sono preoccupata per la vagina, per come la chiamiamo e come non la chiamiamo.
C'è chi la chiama "cosina".
Una donna mi ha raccontato che sua madre le diceva sempre,
"Non portare le mutandine sotto il pigiama, cara,
devi far prendere aria alla cosina."
(Risate)
La chiamano anche fica o figa.
E ancora: fessa, mona, topa, sorcia, bernarda,
tana, farfalla, mortaio, cespuglio e natura.
(Risate)
E poi brugna, fregna, salvadanaio, cinsfornia,
pertugio, gnocca, caverna, passera, mussa,
boschetto, patata, patacca,
patonza e meringa.
(Risate)
Sono preoccupata per le vagine.
Così iniziano I monologhi della vagina.
Ma in realtà hanno avuto origine da una conversazione con una donna.
Parlavamo della menopausa,
e finimmo col parlare della sua vagina --
che è poi quello che fai quando parli di menopausa.
Quella donna mi disse cose sulla sua vagina che mi scioccarono;
che si era seccata, che era finita, morta. Ero davvero sconvolta.
E così, casualmente, chiesi ad un'amica: "Cosa pensi della tua vagina?"
Lei rispose qualcosa di ancora più incredibile,
la donna seguente disse qualcosa di ancora più incredibile
e, prima che me ne accorgessi, ogni donna mi stava indirizzando
verso altre donne con una storia incredibile da raccontare sulla loro vagina.
Fu così che venni risucchiata nel sentiero della vagina!
(Risate)
E non l'ho mai abbandonato. Penso che se mi aveste detto,
quando ero giovane, che mi sarei ritrovata in un negozio di scarpe
e la gente avrebbe urlato, "Eccola, è la signora della vagina,"
non so se sarebbe stata l'ambizione della mia vita.
(Risate)
Ma voglio parlarvi un po' della felicità e del mio rapporto
con questo viaggio della vagina, perché
è stato un viaggio straordinario iniziato otto anni fa.
Credo che prima di iniziare a scrivere I monologhi della vagina
non credessi davvero nella felicità.
Ad essere sincera, pensavo che solo gli idioti fossero felici.
Ricordo che quando iniziai a praticare il buddismo, quattordici anni fa,
mi dissero che l'obiettivo di questa pratica era la felicità.
Io dissi, "Come si può essere felici quando si vive in questo mondo di sofferenza
e di dolore?" Confondevo la felicità con un sacco di altre cose,
come l'intontimento, la decadenza o l'egoismo.
Durante il corso de I monologhi della vagina
e di questo viaggio, penso di essere riuscita a capire
qualcosina in più sulla felicità.
Ci sono tre qualità di cui voglio parlare.
Una è vedere ciò che ti sta di fronte e parlarne,
dichiararlo apertamente. Penso che ciò che ho imparato
parlando della vagina è che, pur essendo la cosa più ovvia, --
è lì, al centro del corpo e al centro del mondo --
era l'unica cosa di cui nessuno parlava.
La seconda cosa è che parlare della vagina
ha aperto una porta che mi ha permesso di vedere
che esiste un modo per essere utili al mondo e renderlo un luogo migliore.
Ed è proprio da questo che è sgorgata la mia più profonda felicità.
Questo è il terzo principio della felicità, che ho scoperto solo di recente.
Otto anni fa ha avuto inizio questo impeto, questa energia, questa "onda-V" --
e posso descriverlo solo come "onda-V" perché, ad essere sinceri,
non lo capisco completamente, mi sento al suo servizio.
Ma questa onda è nata, e se la metto in dubbio,
o cerco di fermarla o di girarmi verso di lei,
mi viene un colpo di frusta
o rischio di rompermi il collo. Ma se seguo l'onda,
se mi fido di lei e mi muovo con lei, arrivo alla meta successiva.
E questo succede logicamente, naturalmente e sinceramente.
E così ho iniziato questa pièce, in particolare con storie e racconti,
e mi sono trovata a parlare con una donna e poi un'altra
e poi un'altra ancora. Ho poi scritto quelle storie
e le ho presentate ad altra gente.
All'inizio, alla fine di ogni spettacolo,
le donne si mettevano letteralmente in coda
perché volevano raccontarmi le loro storie.
In un primo momento pensai "Fantastico, mi racconteranno di orgasmi meravigliosi
e stupende vite sessuali e mi diranno quanto le donne amino le loro vagine."
Ma in realtà non era per quello che le donne facevano la fila.
Quello per cui facevano la fila era raccontarmi che erano state violentate,
sbattute, picchiate
e stuprate da un gruppo di uomini in un parcheggio,
se non dai loro stessi zii.
Pensai di interrompere I monologhi della vagina,
perché mi sentivo troppo scoraggiata. Era come essere un fotografo di guerra
che assiste a eventi terribili senza intervenire per evitarli.
E così, nel 1997, dissi, "Riuniamo le donne.
Cosa possiamo fare sapendo che tutte queste donne vengono violate?"
Alla fine, dopo riflessioni e ricerche,
scoprii -- e le Nazioni Unite lo hanno recentemente confermato --
che, su questo pianeta, una donna su tre
viene picchiata o violentata durante la sua vita.
Si tratta di un genere che è essenzialmente la risorsa del pianeta. Questo sono le donne.
Così, nel 1997, riunimmo tutte queste donne incredibili e ci chiedemmo,
"Come possiamo usare il testo teatrale, questa energia, per fermare la violenza contro le donne?"
Organizzammo un evento a New York, a teatro,
e a noi si unirono molte grandi attrici -- da Susan Sarandon,
a Glenn Close e Whoopi Goldberg -- per creare una performance
che, in una serata, catalizzò quest'onda, questa energia.
Nei cinque anni successivi ebbe inizio questo fenomeno straordinario.
Una donna catturò quell'energia e disse, "Voglio portare quest'onda,
questa energia, nei campus universitari." Prese quindi la pièce
e decise, "Useremo il testo per organizzare spettacoli
una volta all'anno, in modo da raccogliere fondi per fermare la violenza contro le donne
nelle comunità locali in tutto il mondo."
In un anno girò 50 facoltà e poi si espanse.
Nel corso degli ultimi sei anni l'onda si è diffusa
e diffusa e diffusa e diffusa in tutto il mondo.
Ho imparato due cose. La prima è che l'epidemia
di violenza contro le donne è scioccante, è globale,
è così profonda e devastante
e così presente in ogni buco di ogni più piccolo cratere
di ogni più piccola società, che non la riconosciamo neanche
perché è diventata normale. Questo viaggio mi ha portata in Afghanistan,
dove ho avuto l'onore straordinario e il privilegio
di entrare in parti del Paese controllate dai Talebani -- indossando un burqa --
e di unirmi ad un gruppo straordinario chiamato
Associazione Rivoluzionaria delle Donne dell'Afghanistan.
Ho visto con i miei occhi come le donne sono state private
di ogni singolo diritto di cui era possibile privarle.
Studiare, avere un lavoro e persino avere il permesso
di mangiare un gelato.
Per chi non lo sapesse, era illegale mangiare il gelato sotto i Talebani.
Ho visto e incontrato donne che sono state davvero flagellate
per essere state scoperte a mangiare un gelato alla vaniglia.
Sono stata in una gelateria segreta in una piccola città.
In una stanza sul retro erano sedute delle donne a cui,
dopo aver chiuso una tenda, è stato servito del gelato alla vaniglia
che hanno mangiato dopo aver sollevato i loro burqa.
Per la prima volta ho capito il vero significato del piacere
e quello che le donne fanno per mantenerlo vivo.
Questo viaggio mi ha portata a Islamabad, dove
ho visto e ho incontrato donne a cui il viso è stato sciolto con l'acido.
Mi ha portata a Juarez, in Messico, dove mi trovavo una settimana fa e
dove sono stata veramente in parcheggi
dove ossa di donna sono state depositate e scaricate
vicino a bottiglie di Coca Cola.
Mi ha portata in università
americane dove le ragazze vengono drogate e violentate dai ragazzi con cui escono.
Ho visto violenze terribili, terribili, terribili.
Ma ho anche capito, in mezzo a tanta violenza,
che affrontare queste cose e vedere veramente
ciò che ci sta di fronte è l'antidoto alla depressione e alla sensazione
che non si valga niente, che non si abbia valore.
Prima de I monologhi della vagina,
posso dire che non ero consapevole dell'ottanta percento
di quello che stava davvero succedendo nel mondo.
E tale ignoranza bloccava la mia vitalità e la mia energia vitale.
Ciò che è accaduto, inoltre, nel corso di questi viaggi --
ed è stata una cosa straordinaria -- è che in ogni singolo posto
in cui sono stata nel mondo, ho conosciuto una nuova specie.
E mi piace davvero quando mi parlano di tutte quelle specie in fondo al mare.
Pensavo a come stare con queste
persone straordinarie in questo gruppo speciale
che si trova sotto, oltre e in mezzo,
e la vagina si adatta un po' a tutte quelle categorie...
(Risate)
Ma una cosa che ho notato in questa specie --
ed è una specie, è un nuovo prototipo,
solo che la stampa o i media non ne parlano,
perché sembra che le buone notizie non facciano notizia
e le persone che trasformano il pianeta
non sono quelle che alzano gli ascolti degli show televisivi.
Ma in ogni paese in cui sono stata -- e negli ultimi sei anni
sono stata in circa 45 paesi, molti villaggi piccolissimi e città --
ho visto persone che sono arrivata a definire "i guerrieri della vagina."
I guerrieri della vagina sono donne, oppure uomini alleati della vagina,
che sono stati testimoni o hanno sofferto di una violenza incredibile
e che, invece di procurarsi un fucile, un'arma di distruzione di massa
o un machete, trattengono la violenza nei loro corpi,
ne sono afflitti e ne fanno esperienza per poi uscire e dedicare
le loro vite ad assicurarsi che non succeda a nessun altro.
Ho incontrato queste donne in ogni angolo del pianeta.
Voglio raccontarvi un paio di storie, perché credo
che sia con le storie che trasmettiamo informazioni
e le raccogliamo dentro di noi. E uno degli aspetti che
rendono TED estremamente interessante per me
è che oggigiorno vivo molto nel mio corpo, ma non tanto nella mia testa.
Ed è un posto molto stimolante
È stato molto interessante passare del tempo nella mia testa
in questi ultimi due giorni. Mi sono sentita molto disorientata --
(Risate)
perché penso che il mondo, il mondo-V, si trovi molto nel corpo.
Si tratta di mondo fatto di corpi, e la specie esiste nel corpo,
e penso che ci sia un significato reale nel nostro
collegare il corpo alla testa -- quella separazione
ha creato un distacco che tende spesso a separare lo scopo dall'intento.
La connessione tra il corpo e la testa porta spesso queste cose ad unirsi.
Voglio parlarvi di tre persone speciali
che ho incontrato, guerrieri della vagina che hanno davvero trasformato
il mio modo di comprendere questo principio e questa specie.
Una di queste è una donna di nome Marsha Lopez.
Marsha Lopez è una donna che ho conosciuto in Guatemala.
Aveva quattordici anni, era sposata,
e suo marito la picchiava regolarmente.
Non riusciva ad allontanarsi da quella relazione perché ne era assuefatta
e non aveva soldi. Sua sorella era più giovane di lei
e -- quando organizzammo il concorso "Stop allo stupro" qualche anno fa a New York --
lei partecipò, sperando di diventare una delle finaliste
e di potervi portare sua sorella.
Entrò davvero in finale e portò Marsha a New York.
Quella volta il V-Day fu straordinario!
Al Madison Square Garden, un edificio pieno di testosterone di cui vendemmo ogni biglietto,
si riunirono 18.000 persone per dire
"sì" alle vagine: una trasformazione davvero incredibile.
Marsha vi partecipò, vide tutto questo e decise
che sarebbe tornata a casa, avrebbe lasciato suo marito
e avrebbe portato il V-Day in Guatemala.
Aveva ventuno anni. Quando andai in Guatemala aveva riempito completamente
il Teatro Nazionale del Guatemala.
La guardai salire sul palcoscenico nel suo vestitino rosso, coi tacchi alti,
e quando vi arrivò disse, "Il mio nome è Marsha.
Sono stata picchiata da mio marito per cinque anni.
Mi ha quasi uccisa. Me ne sono andata e anche voi potete farlo."
Le duemila persone presenti impazzirono!
C'è una donna di nome Esther Chavez
che ho conosciuto a Juarez, in Messico. Esther Chavez
era una contabile eccezionale a Città del Messico, aveva 72 anni,
e stava pensando di andare in pensione.
Andò a Juarez per prendersi cura di una zia malata, e durante questo periodo
iniziò a scoprire cosa stava succedendo alle donne
scomparse o assassinate della città.
Cambiò vita e si trasferì a Juarez,
dove iniziò a scrivere storie che documentavano la scomparsa di donne.
300 donne sono scomparse
in una città di confine, perché povere e di pelle scura.
Non c'è stata alcuna reazione a queste scomparse
e nessuno ne è stato ritenuto responsabile.
Esther ha iniziato a documentare questo fenomeno e ha aperto un centro chiamato "Casa Amiga".
In sei anni ha letteralmente fatto prendere al mondo
coscienza di questo problema.
Siamo state lì una settimana fa. C'erano 7.000 persone per le strade:
un vero miracolo! E mentre camminavamo per le strade,
la gente di Juarez, che normalmente non esce neanche,
perché le strade sono pericolose, era lì ferma e piangeva
alla vista di persone da tutto il mondo arrivate a sostenere
proprio la loro comunità.
C'è un'altra donna, Agnes. Agnes, per me, è il classico esempio
di un guerriero della vagina.
L'ho incontrata tre anni fa in Kenya. Agnes è stata mutilata da piccola,
è stata circoncisa contro la sua volontà
a dieci anni, e ha deciso
di lottare contro questa pratica all'interno della sua comunità.
Quando è cresciuta, ha creato questa cosa incredibile,
una scultura anatomica del corpo della donna, metà del corpo femminile,
e si è incamminata per la Rift Valley, portando con sé
una vagina e dei pezzi di ricambio con cui mostrare
a bambine, genitori, ragazzi e ragazze l'aspetto di una vagina sana
e quello, invece, di una vagina mutilata. Durante il viaggio,
ha camminato letteralmente per otto anni nella Rift Valley,
nella polvere, dormendo per terra -- perché i Masai sono nomadi,
e lei li ha letteralmente dovuti trovare, e loro si sono spostati di nuovo,
e lei li ha di nuovo trovati -- ha salvato 1.500 ragazze dalla mutilazione.
In quel periodo ha ideato dei rituali alternativi di iniziazione
per le ragazze che non includessero mutilazioni.
Quando l'abbiamo incontrata, tre anni fa,
le abbiamo chiesto "Cosa può fare il V-Day per te?"
E lei ha risposto "Se mi procurate una jeep, potrei spostarmi molto più velocemente."
(Risate)
Così le abbiamo comprato una jeep e quell'anno
ha salvato 4.500 ragazze dalla mutilazione. Così le abbiamo chiesto,
"Agnes, che cos'altro possiamo fare per te?" E lei ha detto,
"Eve, sai, se tu mi dessi del denaro,
potrei aprire una casa in cui le ragazze possono rifugiarsi ed essere salvate."
Voglio raccontarvi questa piccola storia sui miei inizi
perché è davvero collegata con la felicità e... Agnes.
Quando ero piccola -- e sono cresciuta
in una comunità benestante, una comunità della borghesia bianca medio-alta --
la mia vita aveva tutti i fronzoli
e le apparenze di una vita perfettamente piacevole, meravigliosa, bella.
In teoria, tutti dovevano essere felici in quella comunità,
ma in realtà la mia vita era un inferno. Mio padre era un alcolista
che mi picchiava e mi molestava, ed era proprio dentro a quella vita.
Da bambina ho sempre fantasticato che qualcuno sarebbe venuto a salvarmi.
Inventai così un piccolo personaggio di nome Mister Alligator.
Lo chiamavo quando le cose iniziavano ad andare veramente male
e gli dicevo che era il momento di venire a prendermi.
Andavo a preparare uno zainetto e aspettavo che arrivasse Mister Alligator.
Ora, Mister Alligator non è mai arrivato,
ma l'idea di Mister Alligator che arrivava ha davvero salvato la mià sanità mentale
e mi ha reso la vita più facile perché mi aiutava a credere
nel futuro e in qualcuno che sarebbe venuto a salvarmi.
Torniamo in Kenya, quaranta anni dopo.
Stavamo andando all'inaugurazione di questa casa --
Agnes non mi aveva lasciata entrare nella casa in quei giorni --
perché stavano preparando il rituale.
Voglio raccontarvi una grande storia! Quando Agnes ha iniziato
a combattere contro la mutilazione genitale femminile nella sua comunità,
è diventata un'emarginata, è stata esiliata, diffamata
e l'intera comunità le si è rivoltata contro.
Tuttavia, essendo un guerriero della vagina, non si è arresa.
Ha continuato ad impegnarsi al fine di trasformare le coscienze.
Nella comunità Masai le capre e le mucche sono i beni di maggior valore.
Sono come le Mercedes della Rift Valley.
Mi ha raccontato che due giorni prima che la casa aprisse, due persone diverse
sono venute a regalarle una capra ciascuno. Mi ha detto,
"In quel momento ho capito che, un giorno, la mutilazione genitale femminile in Africa finirà."
Comunque, quando siamo arrivate
c'erano centinaia di ragazze con vestiti rossi, fatti a mano --
rosso è il colore sia dei Masai sia del V-Day.
Ci hanno salutato e hanno cantato delle canzoni scritte da loro
sulla fine della sofferenza
e sulla fine delle mutilazioni. Ci hanno poi condotto lungo la strada.
Era una bellissima giornata di sole africano,
la polvere volava, le ragazze danzavano
e in mezzo a tutto questo c'era la casa: "Casa sicura del V-Day per ragazze"
In quel momento realizzai che c'erano voluti 47 anni,
ma finalmente Mister Alligator si era fatto vedere.
Ovviamente si è presentato in una forma che mi ci è voluto del tempo per capire,
ovvero che è quando diamo
al mondo ciò che vogliamo di più, che curiamo quello che si è rotto dentro di noi.
E sento che, in questi ultimi otto anni,
questo viaggio, questo miracoloso viaggio della vagina,
mi ha insegnato questa cosa molto semplice, ovvero che la felicità esiste nell'azione,
esiste quando diciamo la verità, quando esprimiamo la nostra verità
ed esiste quando diamo via ciò che desideriamo di più in assoluto.
Sento che questa conoscenza e questo viaggio
sono stati un privilegio straordinario,
e mi sento davvero fortunata ad essere stata qui oggi a raccontarvi tutto questo.
Grazie mille.
(Applausi)
Buon pomeriggio.
Mi chiamo Uldus.
Sono un'artista fotografica russa.
Ho iniziato la mia carriera sei anni fa
con autoritratti ironici
al fine di rivelare i tanti stereotipi
sulla nazionalità, sul genere,
e su temi sociali,
[Sono russa. Vendo droghe, armi, porno con bambini!]
[Vodka=acqua. Amo la vodka!] (Risate)
utilizzando la fotografia per mandare un messaggio. 
[Sposami, ho bisogno di un visto]
Ancora oggi mi esibisco davanti 
alle telecamere
e cerco di essere coraggiosa 
come Wonder Woman.
Mi concentro nell'indirizzare 
un messaggio significativo,
estetica, bellezza, composizione, 
un po' di ironia, e manufatti.
Oggi vi parlerò del mio progetto,
che si chiama Desperate Romantics.
Questi sono i miei manufatti, o dipinti
dell'Inghilterra dei preraffaeliti,
metà XIX secolo.
Ho preso i dipinti
e li ho arricchiti di un significato 
nuovo, contemporaneo,
parlando di temi che mi circondano
in Russia,
immortalando persone 
che non sono modelli
ma hanno una storia interessante.
Questo ragazzo è un ballerino 
professionista,
ha solo 12 anni,
ma a scuola, nasconde la sua passione
e indossa la maschera della brutalità,
provando a restare unito al resto 
dei suoi compagni
proprio come un soldato d'assalto
che non ha personalità.
Ma questo ragazzo ha obiettivi e sogni
che nasconde per essere accettato 
dalla società,
perché essere diversi non è facile,
specialmente in Russia.
La prossima interpretazione del dipinto 
è metaforica.
Questo è Nikita,
una guardia giurata di un pub
di San Pietroburgo.
Gli piace dire: "Non ti piacerei quando 
sono arrabbiato",
citando una battuta di Hulk,
ma non l'ho mai visto arrabbiato.
Nasconde la sua sensibilità 
e il suo lato romantico,
perché in Russia, tra ragazzi,
non va bene essere romantici,
mentre lo è essere circondati da donne
e sembrare un Hulk aggressivo.
(Risate)
A volte, nel mio progetto,
prendo il dipinto
e gli conferisco un nuovo significato
e una nuova insidia.
A volte, paragono 
caratteristiche del viso
e gioco con le parole:
ironia, Iron Man, uomo che stira.
(Risate)
Attraverso i manufatti,
porto dei temi sociali,
che mi circondano nelle conversazioni 
in Russia.
Una cosa interessante 
del matrimonio in Russia,
è che la maggior parte delle ragazze 
di 18-19 anni,
sono già pronte, sognano di sposarsi.
Ci insegnano fin dall'infanzia
che un matrimonio di successo equivale 
a una vita di successo,
quindi molte ragazze lottano
per avere un buon marito.
E io?
Ho 27 anni.
Per la società russa sono 
una vecchia zitella
che non ha speranze di sposarsi.
Per questo mi vedete con una maschera 
da lottatore messicano,
in abito da sposa, disperata 
nel mio giardino.
Ma ricordate, la chiave è l'ironia,
ed è fatta per motivare le ragazze
a lottare per gli obiettivi, per i sogni,
e cambiare gli stereotipi.
Siate coraggiosi. Siate ironici, aiuta.
Siate creativi e create la magia.
(Applausi)
Circa 30 anni fa
quando ero in oncologia 
nell'ospedale infantile
di Philadelphia,
padre e figlio entrarono nel mio ufficio,
ad entrambi mancava l'occhio destro,
e come sentii la loro storia, 
divenne evidente
che padre e figlio avevano una rara forma
di tumore ereditario all'occhio, 
il retinoblastoma,
il padre sapeva 
di aver passato quella sorte
a suo figlio.
Quell'avvenimento mi cambiò la vita.
mi spinse ad andare avanti
e a co-guidare la squadra che scoprì
il primo gene di suscettibilità al cancro.
Nei decenni successivi
ci fu un vero e proprio movimento sismico
nel comprendere ciò che sta succedendo,
quali variazioni genetiche sono alla base
di vari disturbi.
Infatti, per migliaia di tratti umani,
una base molecolare 
conosciuta per questo motivo,
e per migliaia di persone, ogni giorno,
vengono scoperte informazioni
sui rischi di contrarre un disturbo
o un altro.
Al tempo stesso, se chiedete:
"Tutto questo ha avuto 
un impatto sull'efficienza,
sulla capacità di sviluppare farmaci?"
La risposta è no.
Se osservate il costo 
dello sviluppo dei medicinali
come viene fatto, 
di base non ha smosso nulla.
E come se avessimo il potere di diagnosticare,
ma non quello di curare.
Ci sono due motivi comuni
per cui accade.
Una di queste ragioni 
è che è troppo presto.
Stiamo appena imparando 
le parole, i frammenti
le lettere del codice genetico.
Non sappiamo come leggere le frasi.
Non sappiamo come seguire la narrazione.
L'altra ragione è che
la maggior parte di questi cambiamenti 
è perdita di funzioni
ed è veramente difficile 
sviluppare farmaci
che ripristino le funzioni.
Ma oggi, voglio che facciamo 
un passo indietro
per farci una domanda più fondamentale
ossia: "E se stessimo pensando
a tutto questo in un contesto errato?"
Realizziamo molti studi su soggetti malati
e creiamo lunghe liste
di componenti alterati.
Ma forse, se ciò 
che stiamo cercando di fare
è sviluppare terapie di prevenzione,
magari quello che dovremmo fare
è studiare i soggetti che non sono malati.
Forse dovremmo studiare
le persone in salute.
Una grande maggioranza 
di queste persone
non ha necessariamente un particolare
carico genetico o fattore di rischio.
Non ci aiuteranno.
Saranno questi individui,
che hanno un potenziale rischio futuro,
ad sviluppare qualche sintomo.
Questo non è quello che stiamo cercando.
Quello che stiamo chiedendo e cercando
è la presenza di qualche individuo
che se ne va in giro
con il rischio che normalmente 
causerebbe un disturbo
ma qualcosa in loro, 
qualcosa di nascosto
li protegge
e impedisce che questi sintomi si rivelino.
Se volessimo fare 
uno studio di questo genere,
vorremmo esaminare tante persone differenti.
Dovremmo realizzare un ampio studio
e ci siamo resi conto che in realtà
una maniera di vederlo è
osservare adulti over 40
ed assicurarci che siano stati
dei bambini in salute.
Potrebbero aver avuto 
individui in famiglia
con disturbi infantili,
ma non necessariamente.
Setacciamo questi ultimi
per trovare quelli che hanno geni
favorevoli ai disturbi infantili.
Ora, alcuni di voi, vi vedo
alzare le mani e dire, "Aah, un po' strano.
Qual è la prova
che potrebbe essere fattibile?"
Voglio fornirvi due esempi.
Il primo proviene da San Francisco.
Risale agli anni 80 e 90,
e magari conoscete la storia secondo cui
c'erano individui con livelli molto alti
del virus HIV.
Presero l'AIDS.
Ma c'era un secondo 
piccolo insieme di persone
con livelli di HIV molto alti.
Questi ultimi non presero l'AIDS.
Furbi clinici lo hanno scovato,
e hanno scoperto 
che erano portatori di mutazioni.
Vi prego di notare che erano portatori 
di mutazioni dalla nascita,
mutazioni protettive, che li proteggevano
dal contrarre l'AIDS.
Saprete anche che è stata creata
una terapia basata su questo fatto.
Secondo esempio, più recente, 
è l'elegante lavoro
realizzato da Helen Hobbs,
che disse, "Esaminerò soggetti
che hanno valori di lipidi molto alti,
e troverò quelle persone
con livelli di lipidi molto alti
che non contraggono disturbi cardiaci".
E di nuovo, ciò che scoprì fu
che alcuni di questi individui 
avevano mutazioni
che li proteggevano fin dalla nascita,
anche se avevano 
livelli di lipidi molto alti,
e come vedete, 
questa è una maniera interessante
di pensare a come sviluppare
terapie preventive.
Il progetto a cui stiamo lavorando
si chiama "Progetto capacità di recupero:
ricerca di eroi inaspettati",
perché ciò che ci interessa fare è dire:
possiamo trovare quei rari individui
che potrebbero avere 
questi fattori protettivi nascosti?
Ed in qualche modo, vedeteli 
come dei decodificatori
una specie di decodificatore 
della capacità di resistenza
che proveremo a costruire.
Ci siamo resi conto 
che dovremmo farlo in maniera sistematica
quindi ci siamo detti: 
prendiamo ogni singolo
disturbo infantile ereditario.
Prendiamoli tutti e isoliamo
chi ha gravi sintomi,
quelli in cui i genitori, il bambino,
e le persone vicine,
che sanno che sono malati
e andiamo avanti 
per poi inquadrarli nuovamente
secondo quelle parti di gene 
dove sappiamo che
c'è una particolare alterazione
considerata altamente penetrante
da causare questo disturbo.
Dove guarderemo?
Be', potremmo guardare localmente. 
Ha senso.
Ma poi abbiamo cominciato a pensare 
di dover analizzare
il mondo intero.
Forse non dovremmo guardare solo qua
ma anche in posti remoti 
dove potrebbe esserci
un contesto genetico distinto,
dove potrebbero esserci fattori ambientali
che proteggono le persone.
Analizziamo un milione di individui.
La ragione per cui pensiamo 
che sia un buon momento
per farlo ora
è che c'è stato in questi ultimi anni,
una notevole precipitazione dei costi
per realizzare questo tipo di analisi,
questo tipo di generazione di dati,
al punto che costa meno
generare dati e analisi
che raccogliere campioni e elaborarli.
L'altra ragione è che 
in questi ultimi 5 anni,
ci sono stati strumenti fantastici,
strumenti come reti biologiche, 
biologia dei sistemi,
che sono stati creati 
e che ci hanno permesso di pensare
che forse potremmo decifrare
quelle deviazioni positive.
E continuando a parlare con ricercatori
ed istituzioni
raccontando la nostra storia,
è successo qualcosa.
Hanno cominciato a dire, 
"Tutto questo è interessante,
sarei onorato 
di partecipare al vostro sforzo.
Mi piacerebbe partecipare".
E non dicevano, "Dove è l'MTA?"
Non dicevano, "Dove è la mia paternità?"
Non dicevano, "Questi dati saranno miei? 
Sarò il proprietario?"
Dicevano, "Lavoriamoci su
in squadra in crowdsourcing
per decodificarlo."
Sei mesi fa abbiamo messo le mani
sulle chiavi di questa decodificazione.
Il mio socio, 
un brillante scienziato, Eric Schadt
alla scuola di medicina 
Icahn Mount Sinai di New York,
e la sua squadra,
hanno chiuso quel decodificatore,
e abbiamo cominciato 
a cercare campioni
perché ci siamo resi conto,
che forse potremmo semplicemente 
cercare e analizzare
campioni già esistenti per ottenere 
un certo senso di fattibilità.
Forse potremmo prendere 
il due, tre percento del progetto
e vedere se c'eravamo.
Così abbiamo iniziato a chiedere alla gente
come Hakon 
all'ospedale infantile di Philadelphia.
Abbiamo chiesto a Leif in Finlandia.
Abbiamo parlato 
con Anne Wojcicki a 23andMe
e a Wang Jun la BGI
ed è successo di nuovo qualcosa.
Hanno detto, "Huh,
non solo abbiamo dei campioni,
ma li abbiamo analizzati spesso
e saremmo felici di fornirvi
i nostri campioni anonimi
per vedere se possiamo trovare
quelli che state cercando."
Invece di avere 20 000 o 30 000 campioni
il mese scorso abbiamo superato 
il mezzo milione
già analizzati.
Ci si domanda quindi,
"Huh, avete trovato 
qualche eroe inaspettato?"
E la risposta è, 
non ne abbiamo trovato uno o due.
Ne abbiamo trovati dozzine 
di questi forti candidati
eroi inaspettati.
Quindi pensiamo che sia ora il momento
di lanciare la fase beta di questo progetto
e iniziare realmente 
a trovare potenziali individui.
Di base, tutto quello che ci serve 
è informazione.
Abbiamo bisogno di tamponi di DNA
e la volontà di dire, 
"Cosa c'è dentro di me?
Sono disponibile a essere ricontattato."
La maggior parte di noi, 
quando si tratta di salute e malattia
trascorre la propria vita
comportandosi da guardone.
Deleghiamo la responsabilità
della comprensione della malattia
del trattamento della malattia,
a comprovati esperti.
Per poter far funzionare questo progetto,
abbiamo bisogno di individui 
che si facciano avanti
in un ruolo differente e che si impegnino
a realizzare questo sogno,
questo progetto in crowdsourcing,
per trovare questi eroi inaspettati,
per andare oltre l'attuale concetto
di risorse e limiti,
per dare forma 
a queste terapie preventive,
e per estenderle 
oltre le malattie infantili
fino ad arrivare ad analizzare
l'Alzheimer e il Parkinson.
Avremo bisogno di noi,
di guardare dentro noi stessi e chiederci,
"Quali sono i nostri ruoli?
Quali sono i nostri geni?"
e guardare dentro noi stessi 
per trovare informazioni
che pensavamo 
di dover trovare all'esterno,
rivolgendoci ad esperti.
Dovremmo essere disposti 
a condividerlo con gli altri.
Grazie mille.
(Applausi)
È evidente che gli esseri umani di tutte le epoche e di ogni cultura
creano la propria identità attraverso una qualche forma narrativa.
Da madre a figlia, da prete a membri di una congregazione,
da maestro ad allievo, da narratore a pubblico.
Che sia nelle pitture delle caverne
o nel più recente uso di Internet,
gli esseri umani hanno sempre raccontato storie e verità
attraverso parabole e favole.
Siamo narratori incorreggibili.
Ma dove, nel nostro mondo sempre più laico e frammentato,
offriamo un'esperienza comunitaria,
non mediata dal nostro consumismo furioso?
E quale narrativa, quale storia,
quale identità, quale codice morale
stiamo impartendo ai nostri giovani?
Il cinema è senza dubbio
la forma d'arte più influente del 20° secolo.
I suoi artisti hanno raccontato storie
che attraversano le barriere nazionali,
in tutte le lingue, tutti i generi e tutte le filosofie
che si possano immaginare.
Davvero, è difficile trovare un argomento
che i film non abbiano affrontato.
Nell'ultimo decennio
abbiamo visto un'ampia integrazione dei media globali,
ora dominati da una cultura di blockbuster hollywoodiani.
Sempre di più ci viene offerto un regime
in cui le sensazioni, non le storie, la fanno da padrone.
Quello che era chiaro a tutti noi 40 anni fa -
il racconto di storie tra generazioni -
ora si è fatto raro.
Da regista, questo mi preoccupa.
Da essere umano, mi mette una gran paura.
Che futuro possono costruire i giovani
con così poca padronanza
della loro provenienza
e così pochi racconti di ciò che è possibile?
L'ironia è palpabile;
l'accesso alle tecniche non è mai stato così forte,
l'accesso alla cultura non è mai stato così debole.
Così nel 2006 abbiamo allestito FILMCLUB,
un'organizzazione che proietta settimanalmente film nelle scuole
seguiti da discussioni.
Se potessimo attingere a 100 anni di film
forse potremmo costruire una narrazione
che trasmetterebbe significato
alla frammentata e irrequieta gioventù.
Dato l'accesso alla tecnologia,
anche una scuola in un piccolo villaggio rurale
potrebbe proiettare un DVD su un telo bianco.
Nei primi nove mesi
abbiamo aperto 25 club in tutto il Regno Unito,
con bambini in fasce di età tra i 5 e i 18 anni
che guardano un film ininterrottamente per 90 minuti.
I film erano curati e contestualizzati.
Ma la scelta era loro,
e il nostro pubblico è cresciuto rapidamente
per scegliere il regime più ricco e vario possibile.
Il risultato: immediato.
Era un'educazione del tipo più profondo e trasformativo.
In gruppi maggiori di 150 persone o inferiori a 3,
questi giovani hanno scoperti posti nuovi,
un nuovo modo di pensare, nuove prospettive.
Il tempo di finire il progetto pilota,
e avevamo i nomi di un migliaio di scuole
che volevano partecipare.
Il film che ha cambiato la mia vita
è un film del 1952 di Vittorio De Sica, "Miracolo a Milano".
È un'osservazione notevole
sui quartieri poveri, sulla povertà e sulle aspirazioni.
Ho visto il film il giorno del 50° compleanno di mio padre.
Con la tecnologia di allora abbiamo dovuto affittare un cinema,
trovare e pagare la stampa e il proiezionista.
Ma per mio padre,
l'importanza emotiva e artistica di De Sica era così grande
che scelse di celebrare il suo mezzo secolo
con i suoi tre figli adolescenti e 30 dei suoi amici,
"Per poter", disse,
"passare il testimone della preoccupazione e della speranza
alla generazione successiva".
Nell'ultima scena di "Miracolo a Milano",
i poveri duellanti si innalzano verso il cielo su scope volanti.
60 anni dopo questo film
e 30 anni dopo averlo visto,
vedo sguardi ipnotizzati per la venerazione,
con la stessa mia incredulità.
E la velocità con cui lo associano
a "The Millionaire" o alle favelas di Rio
parla alla natura immutabile.
In una stagione di FILMCLUB sulla democrazia e sul governo,
abbiamo proiettato "Mr Smith va a Washington".
Realizzato nel 1939, il film è più vecchio della maggior parte dei nostri nonni dei partecipanti.
Il classico di Frank Capra valorizza l'indipendenza e la proprietà.
Mostra come fare le cose corrette,
come essere eroicamente maldestri.
È anche un'espressione di fede
nella macchina politica come forza d'onore.
Poco dopo che "Mr Smith" diventasse un classico di FILMCLUB,
c'è stata una settimana di ostruzionismo parlamentare alla Camera dei Lord.
Ed è con grande gioia
che abbiamo scoperto giovani su e giù per il paese
che spiegavano con autorità
cosa fosse l'ostruzionismo parlamentare
e perché i Lord si opponevano ad oltranza per una questione di principio.
Dopo tutto, Jimmy Steward ha fatto ostruzionismo per due intere pellicole.
Nello scegliere "Hotel Rwanda",
hanno esplorato il genocidio del peggior tipo.
Ha provocato lacrime e domande incisive
sulle forze di pace non armate
e sul doppio gioco della società occidentale
che sceglie le sue battaglie morali avendo in mente una merce qualunque.
E quando "Schindler's List" ha chiesto di non dimenticare,
un bambino, colmo di dolore per la consapevolezza, ha fatto notare,
"Abbiamo già dimenticato,
altrimenti come è potuto accadere 'Hotel Rwanda'?"
Più film guardano e più le loro vite si arricchiscono in maniera tangibile.
"Diario di un Ladro" ha dato inizio a un dibattito sulla privazione dei diritti civili dei criminali.
"La Scuola della Violenza" ha acceso il pubblico adolescente.
Hanno celebrato un cambio di atteggiamento
nei confronti dei britannici non-bianchi,
ma si sono scagliati contro il nostro sistema scolastico confuso
che non valorizza l'identità collettiva,
contrariamente a quello proposto dall'attenta tutela di Sidney Poitier.
Oramai, a questi giovani ponderati, dogmatici, curiosi
non preoccupa più affrontare film di qualunque forma -
bianchi e neri, sottotitolati,
documentari, realistici, di fantasia -
e non pensavano di scrivere recensioni dettagliate
che potessero favorire un film piuttosto che un altro
con una prosa appassionata e sempre più sofisticata.
Seimila recensioni alla settimana
che competono per diventare la recensione della settimana.
Da 25 club siamo diventati centinaia, poi migliaia,
finché non siamo arrivati a quasi un milione di ragazzi
in 7000 club in tutto il paese.
E nonostante i numeri fossero, e continuassero a essere, straordinari,
quello che è stato ancora più staordinario
è stato come sperimentare domande critiche e curiose
si sia riflesso nella vita.
Alcuni bambini hanno cominciato a parlare con i genitori,
altri con gli insegnanti,
o con gli amici.
E chi non aveva amici
ha cominciato a farsene.
I film hanno dato un senso di comunità di fronte a qualunque divisione.
E le storie hanno dato un senso di esperienza condivisa.
"Persepolis" ha fatto riavvicinare una figlia alla madre iraniana,
e "Lo Squalo" è diventato per un ragazzo il modo
per esprimere la paura che aveva sperimentato
nel combattere la violenza
che aveva ucciso prima suo padre e poi sua madre,
quest'ultima gettata fuoribordo in una gita in barca.
Chi aveva ragione, chi aveva torto?
Cosa avrebbero fatto nelle stesse condizioni?
La storia era ben raccontata?
C'era un messaggio nascosto?
Com'è cambiato il mondo? Come potrebbe essere diverso?
Uno tsunami di domande fioriva dalla voce di questi bambini
laddove il mondo non pensava fossero interessati.
E loro stessi non sapevano di esserne interessati.
E mentre scrivevano e discutevano,
invece di vedere i film come artefatti,
hanno cominciato a vedere loro stessi.
Ho una zia che è una narratrice straordinaria.
In un attimo può evocare immagini
di quando corre scalza sulla Table Mountain e gioca a guardie e ladri.
Recentemente mi ha detto
che nel 1948, due delle sue sorelle e mio padre
sono andati in nave in Israele senza i miei nonni.
Quanto l'equipaggio si è ammutinato per protestare contro le condizioni umane,
sono stati questi adolescenti a nutrire l'equipaggio.
Avevo superato i 40 anni quando mio padre è morto.
Non aveva mai menzionato quel viaggio.
La madre di mia madre ha lasciato l'Europa in tutta fretta
senza suo marito, ma con la figlia di tre anni
e i diamanti cuciti nell'orlo della gonna.
Passati due anni a nascondersi,
mio nonno è ricomparso a Londra.
Non si è mai ripreso.
E la sua storia è rimasta nascosta mentre la assorbiva.
La mia storia è iniziata in Inghilterra
con una tabula rasa e il silenzio di genitori immigrati.
Avevo "Anna Frank", "La Grande Fuga",
"Shoah", "Trionfo della Volontà".
È stato Leni Riefenstahl
con la sua elegante propaganda nazista
a dare un contesto a quello che la famiglia ha dovuto subire.
Questi film trasmettevano quello che era troppo offensivo da raccontare,
e a me sono diventati più utili
dei bisbigli dei sopravvissuti
e della vista di sfuggita di un tatuaggio
sul polso di una giovane zia.
I puristi potrebbero avere l'impressione che la finzione spenga
la reale ricerca di comprensione del genere umano,
che il film sia troppo approssimativo
per raccontare una storia completa e dettagliata,
o che i registi privilegino sempre la teatralità rispetto alla verità.
Ma tra le pellicole vivono anche propositi e significati.
Come ha detto un ragazzino di 12 anni guardando "Il Mago di Oz",
"Tutti dovrebbero guardarlo,
altrimenti
potreste non sapere di avere anche voi un cuore".
Rispettiamo la lettura, perché non rispettare il guardare con la stessa passione?
Pensate a "Quarto Potere" prezioso quanto Jane Austen.
Ammettete che "Boyz n the Hood", come Tennyson,
offre un panorama emozionante e una comprensione più estesa
che funzionano bene insieme.
Ognuno un pezzo di storia memorabile,
ognuno un mattone del muro che rappresentiamo.
E va bene se ci ricordiamo di Tom Hanks
meglio di quanto ci ricordiamo dell'astronauta Jim Lovell
o se abbiamo in mente il viso di Ben Kingsley che identifichiamo come Gandhi.
E anche se non reale, Eve Harrington, Howard Beale, Mildred Pierce
sono opportunità da scoprire
cosa significhi essere umani,
e non meno utile capire la nostra vita e il tempo
come lo è Shakespeare nell'illuminare il mondo dell'Inghilterra elisabettiana.
Abbiamo scommesso che i film,
le cui storie sono un punto d'incontro
per l'arte drammatica, la letteratura, le esperienze umane,
avrebbero coinvolto e ispirato i giovani partecipanti al FILMCLUB.
Quello che non potevamo prevedere
erano i miglioramenti misurabili
nel comportamento, nella fiducia e nei successi accademici.
Gli studenti che prima erano riluttanti ora corrono a scuola per parlare con gli insegnanti,
litigano, non nel cortile,
ma per scegliere il film della settimana successiva -
giovani che hanno trovato auto-definizione, ambizione
e appetito per l'istruzione e per l'impegno sociale
dalle storie a cui hanno assistito.
I nostri membri sfidano la descrizione binaria
che spesso usiamo per definire i giovani.
Non sono né selvaggi né ciecamente egocentrici.
Come altri giovani
stanno negoziando in un mondo con infinite scelte,
ma poca cultura su come trovare esperienze significative.
Siamo rimasti sorpresi dai comportamenti
di coloro che definivano sé stessi
secondo la dimensione delle loro scarpe,
eppure l'acquisizione è stata la narrazione che abbiamo proposto.
Se vogliamo valori diversi
dobbiamo raccontare una storia diversa,
una storia che capisce che una narrazione individuale
è una componente essenziale per l'identità di una persona,
che una narrazione collettiva
è una componente essenziale di un'identità culturale,
e la mancanza rende impossibile immaginare sé stessi
come parte di un gruppo.
Perché quando queste persone arrivano a casa
dopo la proiezione de "La Finestra sul Cortile"
e alzano lo sguardo verso il palazzo accanto,
hanno gli strumenti per immaginare chi, oltre a loro,
è là fuori
e qual è la loro storia.
Grazie.
(Applausi)
A parte servire a tenere la pioggia fuori e creare dello spazio fruibile,
l'architettura non è altro che una macchina degli effetti speciali
che allieta e disturba i sensi.
Il nostro lavoro si sviluppa attraverso i media. Il lavoro si presenta in tutte le forme e misure.
E' piccolo e largo. Questo è un posacenere, un bicchiere d'acqua.
Dalla pianificazione urbana e generale
fino ai teatri e a qualsiasi tipo di cosa.
Ciò che questi lavori hanno in comune
è che sfidano i presupposti circa le convenzioni dello spazio.
E queste sono delle convenzioni di tutti i giorni,
convenzioni che sono talmente ovvie che siamo accecati dalla loro familiarità.
E io ho messo insieme un campionario di lavori
che sono accomunati da una specie di nichilismo produttivo
usato per creare un particolare effetto speciale.
E tutto ciò è il nulla, o qualcosa che al nulla si avvicina.
Viene realizzato attraverso forme di sottrazione od ostruzione o interferenza
all'interno di un mondo nel quale noi ci aggiriamo come sonnambuli.
Questa è un'immagine che ci è valsa la vittoria in una gara
per un padiglione espositivo per la Swiss Expo 2002
sul lago Neuchatel vicino a Ginevra.
Volevamo usare l'acqua non solo come il contesto
ma anche come elemento costruttivo primario.
Volevamo creare un'architettura di atmosfera.
Perciò, niente muri, niente soffito, nessuno scopo --
soltanto una massa di acqua nebulizzata, una grande nuvola.
E questa proposta era una reazione alla sovrasaturazione
delle nuove tecnologie nelle recenti esposizioni nazionali e mondiali,
le quali nutrono, o hanno nutrito, il nostro insaziabile appetito
per la stimolazione visiva con sempre maggiori virtuosismi digitali.
L'alta definizione, secondo noi, è diventata la nuova ortodossia.
E ci domandiamo, possiamo usare la tecnologia, l'alta teconologia,
per fare un padiglione espositivo che è decisamente di bassa definizione,
che sfidi contemporaneamente le convenzioni di spazio e rivestimenti
e ripensi la nostra dipendenza da ciò che è visivo?
Ecco come abbiamo cercato di farlo.
L'acqua viene pompata dal lago e filtrata
e diffusa come foschia da una rete di nebulizzatori ad alta pressione,
35.000 in tutto. E sulla struttura c'è una stazione meteorologica
che legge il mutare delle condizioni di temperatura, umidità,
direzione del vento, velocità del vento, punto di condensazione,
ed elabora i dati in un computer centrale
che calibra il livello di pressione dell'acqua
e la sua distribuzione.
E' un sistema dinamico che è stato preparato basandosi su reali situazioni climatiche.
Qui è ancora in costruzione, è una struttura di tipo "tensegrity".
E' larga circa 92 metri, la dimensione di un campo di football,
e si poggia solo su 4 colonne molto sottili.
Questi sono tutti i nebulizzatori, l'interfaccia,
e in pratica il sistema non fa altro che leggere le reali condizioni del tempo
e produrre una specie di clima sia semi-artificiale che reale.
Insomma, siamo molto interessati a creare il clima. Non so perché.
Ecco, ora ci siamo, un lato, l'esterno
e poi dall'interno dello spazio
potete vedere quale fosse la qualità dello spazio.
A differenza dall'accedere a un qualsiasi spazio
entrare nel "Blur" è come entrare in un mezzo espressivo abitabile.
Non ha forma, non ha caratteristiche, profondità, grandezza, massa,
è senza scopo e dimensione.
Qualsiasi riferimento è cancellato,
per lasciare soltanto una tempesta ottica e il rumore bianco dei nebulizzatori in azione.
Questo è un padiglione espositivo
dove non c'è assolutamente nulla da vedere o da fare.
E siamo orgogliosi di noi stessi -- è uno spettacolare anti-spettacolo
nel quale tutte le convenzioni dello spettacolo sono ribaltate.
Perciò il pubblico è sparpagliato,
l'attenzione e la costruzione drammatica e il suo culmine
sono tutti rimpiazzati da una specie di attenzione attenuata
che è sostenuta da un certo senso di apprensione dovuto alla nebbia.
E questo è abbastanza simile all'uso che il romanzo vittoriano faceva della nebbia.
Perciò qui il mondo è messo fuori fuoco,
mentre la nostra dipendenza da ciò che è visivo è messa a fuoco.
Il pubblico, sapete, una volta disorientato
può in effetti salire sul ponte panoramico in cima
e poi scendere al di sotto di quelle labbra nel "water bar".
Lì vengono servite acque provenienti da tutto il mondo,
perciò pensavamo che, sapete, oltre ad essere nell'acqua
muoversi attarverso l'acqua e respirarla,
questo edificio si potesse anche bere.
E questo insomma è una specie di tema
anche se è un po' più profondo di così.
Volevamo davvero portare allo scoperto
la nostra totale dipendenza da questo senso
e magari condividere le nostre sensazioni attraverso gli altri sensi.
Sapete, quando abbiamo creato questo progetto è stato un po' una fregatura,
perchè gli Svizzeri ci hanno detto "Beh, perchè mai dovremo spendere,
10 milioni di dollari per produrre un effetto
che abbiamo già in abbondanza in natura e che odiamo?"
E noi, ecco, abbiamo pensato -- beh, abbiamo provato a convincerli.
E alla fine, beh, loro lo hanno adattato come icona nazionale
che alla fine ha rappresentato il dubbio degli Svizzeri che noi -- cioè,
è stato una specie di creatore di significati
dal quale ciascuno ha tratto un proprio significato.
Comunque era una struttura temporanea che ultimamente è stata distrutta,
e quindi ora non è altro che il ricordo di un'apparizione
ma che continua a sopravvivere in forma commestibile.
E questo è l'onore più grande
che possa essere reso a un architetto in Svizzera -- avere la propria barretta di cioccolato.
Comunque, andiamo avanti.
Negli anni '80 e '90 eravamo principalmente conosciuti per lavori indipendenti,
come installazioni d'arte
progetti commissionati da musei e organizzazioni non-profit
Abbiamo anche fatto molto lavoro con i media
molti progetti teatrali sperimentali.
Nel 2003, il Whitney ha organizzato una retrospettiva dei nostri lavori
che presentava molti di questi lavori dagli anni '80 e '90.
Questi lavori però hanno opposto resistenza alla natura stessa della retrospettiva,
e queste sono solo alcune delle cose che erano alla mostra.
Questa era un'opera sul turismo negli Stati Uniti.
Questo è "Soft Sell" per la 42esima Strada,
questo è stato fatto per la fondazione Cartier.
"Padrone/Schiavo" al MOMA, una serie di lavori, un'opera chiamata "Parassita".
E quindi c'erano molti, molti progetti di questo tipo.
Comunque, ci concessero tutto il quarto piano e
il problema della retrospettiva
era una cosa per cui non ci sentivamo affatto a nostro agio.
E' un'invenzione del museo
che si suppone porti al pubblico
una specie di comprensione collettiva di un insieme di lavori.
E il nostro lavoro non si risolve in un unico corpo proprio per niente.
E uno dei temi ricorrenti nel nostro lavoro, comunque,
era una specie di ostilità nei confronti del museo in sè.
E le nostre domande circa le convenzioni del museo, come i muri, i muri bianchi.
Allora, ciò che vedete qui
è in pratica un insieme di diverse installazioni che erano state esposte.
Alla fine abbiamo dovuto installare dei muri bianchi
per separare queste opere, che non avevano alcuna connessione tra loro.
Ma quei muri bianchi sono diventati allo stesso tempo un bersaglio e un'arma.
Abbiamo usato i muri per suddividere le 13 installazioni del progetto
e produrre una specie di separazione acustica e visiva.
E ciò che vedete qui è -- a dire il vero,
la linea di puntini rossi mostra la scia lasciata da questo elemento,
una nuova opera che ha creato -- che noi abbiamo creato per --
un trapano automatizzato, che si muoveva in giro,
girava per il museo, andava tutto intorno ai muri e ha creato parecchi danni
Il trapano era montato a un braccio automatizzato.
Abbiamo collaborato con la Noneybee Robotics. Questo era il cervello.
La Honeybee Robotics ha progettato la trivella per Marte,
ed è stato motlo divertente lavorare con loro.
Non stavano svolgendo il loro lavoro principale, che era per il governo,
mentre ci aiutavano con questo.
In ogni caso, il modo in cui funziona
è che un navigatore intelligente mappa l'intera superficie di queste mura.
Quindi, dispiegato fa circa 92 metri in linea d'aria.
E genera casualmente dei punti all'interno di una matrice tridimensionale.
Seleziona un punto, guida il trapano fino a quel punto, fora il muro,
lasciando un foro di 1,30 cm prima di spostarsi verso il nuovo sito.
Inizialmente questi fori erano imperfezioni isolate,
e mentre la mostra andava avanti
i muri continuavano a forarsi sempre di più.
Perciò poteva capitare che buchi su entrambi i lati del muro fossero allineati,
creando delle aperture da una galleria all'altra.
Gruppi di fori aprivano casualmente delle sezioni nel muro.
Questa era un'opera la cui performance è durata 3 mesi
e durante la quale il muro è diventato un elemento sempre più instabile.
E anche la separazione acustica fu distrutta.
E anche la separazione visiva.
E c'era sempre, in più, questo rumore in sottofondo, che era davvero fastidioso.
Questo è uno degli spazi bui
dove c'è un'opera video che è diventata del tutto inutile.
Perciò, piuttosto che assicurare uno sfondo neutrale per le opere in mostra,
anche il muro ora reclamava attenzione.
E questo fastidio acustico e visivo
in pratica ha messo in mostra il disagio dell'opera
nei confronti della natura onnicomprensiva della retrospettiva.
E' stato davvero bello quando ha iniziato a rompere tutti i testi dei curatori.
Spostiamoci ora a un lavoro che abbiamo finito circa un anno fa.
E' la ICA in -- L'istituto d'Arte Contemporanea -- a Boston,
che si trova sul lungofiume.
Non c'è davvero abbastanza tempo per presentare l'edificio,
dirò solo che è un compromesso
tra la natura del sito, focalizzata verso l'esterno --
sapete, a Boston c'è un lungofiume molto esteso--
e il contraddittorio desiderio di avere un museo focalizzato verso l'interno.
Perciò la natura dell'edifcio è che cerca di guardare --
voglio dire che è uno dei suoi principali obiettivi.
Sia per quanto riguarda il programma che il concetto architettonico.
-- Il palazzo ingloba il sito
ma lo distribuisce davvero a piccole dosi
per come il museo è strutturato.
Quindi, si entra e si è praticamente schiacciati dal teatro,
dal ventre del teatro, all'interno di questo spazio compresso
dove la vista si spegne.
Poi si sale con questo ascensore di vetro proprio vicino a un muro non portante.
Questo è -- quest'ascensore è circa delle dimensioni di un monolocale di New York.
E poi, questa è la vista mentre si sale,
e si può entrare nel teatro,
che può sia impedire la visuale sia aprirla e diventarne lo sfondo.
Molti musicisti decidono di usare le mura di vetro del teatro completamente aperte.
La vista è impedita nelle gallerie
dove arriva solo la luce naturale
e poi è esposta di nuovo nella galleria a nord con vista panoramica.
L'intenzione originale di questo spazio,
che sfortunatamente non è mai stato realizzato
era quella di usare un vetro lenticolare
che permettesse solo una vista perpendicolare verso l'esterno.
In questo spazio molto stretto che unisce le gallerie est e ovest
l'intenzione era quella di non raggiungere un climax
ma una visuale che si propagasse,
così che la visuale si aprisse man mano che si cammina da un punto all'altro.
Ciò è stato eliminato perché la vista era troppo bella
e il sindaco ha detto "No, lo vogliamo aperto".
L'architetto qui ha perso.
Ma culminare -- e qui è dove tutto questo si aggancia al tema del mio piccolo discorso,
è questa Mediateca,
sospesa alla parte di edificio che sporge.
Questa è una trave a sbalzo di 24 metri -- abbastanza considerevole.
Spicca già abbastanza nello spazio,
e in più da qui, qui c'è questa piccola area chiamata "Mediateca".
La Mediateca ha circa 16 postazioni
in cui il pubblico può accedere al server
e vedere le opere digitali o i lavori presenti sul web.
Questa è stata davvero una parte importante dell'edificio,
siamo al punto in cui l'architettura --
è come se fosse liberata dalla tecnologia, l'architettura è soltanto una cornice,
modifica il panorama del porto, il porto industriale
solo grazie ai suoi muri e al suo soffitto,
solamente per mostrare l'acqua in sé, la consistenza dell'acqua.
un po' come un effetto ipnotico creato dall'effetto neve in tv
o da una lampada a lava o qualcosa del genere.
E qui è stato quando ci siamo resi conto della incredibile convergenza
di tecnologia e natura nel progetto.
Ma non c'è alcuna informazione -- è pura ipnosi.
Passiamo al Lincoln Center.
Questi sono gli uomini che hanno curato il progetto all'inizio, 50 anni fa.
Noi ora stiamo subentrando loro, con un lavoro la cui rilevanza cambia
da sistemazioni di piccola misura a restauri più importanti e all'ingrandimento degli edifici.
Ma lo stiamo facendo con molto meno testosterone.
Questa è l'entità del lavoro che verrà completato entro il 2010.
E per quanto riguarda il tema di questo discorso,
ho voluto isolare solo una parte del progetto che tocca anche un po'
il tema degli effetti speciali architettonici,
e si dà il caso sia la nostra ossessione al momento,
gioca un po' con la sottrazione e l'addizione di distrazioni.
Parlo della Alice Tully Hall, che è incastonata sotto il Juilliard Building
e si estende per diversi piani sotto il livello della strada.
Allora, questa è l'entrata dela Tully Hall così com'era,
prima del restauro, che abbiamo appena cominciato.
Ci siamo chiesti, perché non possiamo renderla esibizionistica,
come il Met, o come qualcuno degli altri edifici del Lincoln Center?
Una delle cose che ci erano state chieste di fare
era dargli un'identità urbana, allargare le gallerie e renderla visivamente accessibile.
E noi abbiamo spogliato questo edificio che di natura invece era ermetico.
In pratica abbiamo effettuato una specie di spogliarello architettonico,
in cui incorniciamo con questa specie di tettoia,
la parte inferiore del Juilliard costituita da 3 piani,
circa 14 mila metri quadrati, ritagliandolo nell'angolo di Broadway,
per poi esporlo, usando quella tettoia per incorniciare la Tully Hall.
Queste sono immagini del prima e dopo.
Aspettate un momento, al momento è ancora così, abbiamo molto lavoro da fare.
Ma ciò che volevo fare era usare un po' del tempo che mi è rimasto
per parlare dell'auditorium in sé,
che alla fine è dove stiamo davvero facendo un grande lavoro.
Questo auditorium è multi-funzionale.
I clienti ci hanno chiesto di creare un'ottima sala da concerti per musica da camera.
Ora, questo è davvero molto difficile da realizzare con un salone di 1.100 posti a sedere.
"Camera" e la nozione di "camera" ha a che fare con sale
e performance su piccola scala. Ci hanno chiesto di creare un senso di intimità.
Come si fa a creare dell'intimità in un auditorium?
Intimità per noi ha svariati significati.
Significa sia intimità acustica sia visiva.
Un fatto è che la metropolitana passa e rimbomba proprio sotto il salone.
Un'altra cosa che andrebbe sistemata è la forma della sala.
E' come una bara, in pratica manda tutto il suono
lungo i corridoi, come se lo incanalasse.
I muri sono fatti di un materiale assorbente,
metà assorbente e metà riflettente,
che non è proprio il massimo per l'audio di un concerto.
Questa è l'Avery Fisher Hall, ma il concetto di "immondizia" visiva
era molto, molto importante per noi per sbarazzarci del rumore visivo.
Poiché non possiamo togliere un solo posto a sedere,
l'intervento architettonico è costretto in 45 cm.
Perciò è un'architettura molto, molto sottile.
Prima creiamo una specie di separazione tra uno strato e l'altro,
per eliminare la distrazione creata dal rumore della metropolitana.
Successivamente rivestiamo l'intera sala -- quasi come in questa tastiera Olivetti --
con un materiale, un materiale ligneo
che in pratica ricopre tutte le superfici:
muro, soffitto, pavimento, palco, gradini, tutto, tribune.
Ma è stato progettato a livello ingegneristico per focalizzare il suono nella sala
e poi indietro, verso il palco. E qui c'è un pannello fonoassorbente.
Guardiamo la sala. Questa è una sezione del palco.
Tutto è in ordine, incorpora --
qualsiasi cosa si possa immaginare
è incastonato all'interno di questo rivestimento ad alto rendimento.
Aggiungiamo ancora una cosa.
Ora che abbiamo spogliato l'auditorium da tutte le distrazioni visive,
da qualsiasi cosa che impedisca l'intimità
che dovrebbe connettere la platea, il pubblico
con i musicisti,abbiamo aggiunto un altro piccolo dettaglio,
un eccesso architettonico, un effetto speciale: l'illuminazione.
Siamo fermamente convinti che la tealtralità di una sala per concerti
stia tanto nel momento dell'intervallo e dell'arrivo
come nel momento in cui il concerto inizia.
Perciò quello che volevamo fare era creare questi -- quest'effetto,
questo gioco di luce,
che ci ha richiesto degli interventi di bioingegneria sui muri in legno.
Ciò implica l'uso di una resina, questa resina davvero spessa
con una vena uguale a quella del legno che è utilizzato in tutto l'auditorium,
creando una specie di continuità senza interruzioni
che avvolge la sala nella luce, come in un fascio di luce, piuttosto che separare,
come farebbe un proscenio con pubblico e musicisti,
unisce gli spettatori e i musicisti.
E questo è un modello che c'è a Salt Lake City
che ci dà l'idea di che aspetto avrà, a grandezza naturale.
E questo è un ragazzo di Salt Lake City.
E' questo l'aspetto che hanno laggiù.
(Risate)
E per noi, voglio dire, è davvero una cosa molto strana,
il momento in cui il brusio si spegne
quando il pubblico aspetta che la performance inizi,
molto simile a quando il sipario si apre o a quando si issa un lampadario,
i muri emaneranno questo bagliore, togliendo per un attimo l'attenzione al palco.
E questa è la Tully, ora in costruzione.
Non ho nulla di più da dire, a parte il fatto che ho sforato di qualche minuto.
Grazie mille.
(Applausi)
Per cominciare, sono coinvolto in altre cose oltre alla fisica
Infatti, adesso mi occupo per lo più di altre cose
Una di queste e' il rapporto distante che esiste fra le varie lingue.
I linguisti storici, i professionisti negli Stati Uniti
e nell'Europa occidentale di solito cercano di stare lontano
da qualsiasi rapporto di lunga distanza; grandi raggruppamenti,
gruppi che risalgono ad un tempo antico,
piu' antiche delle famiglie linguistiche che noi conosciamo.
A loro non piace; pensano che sia follia. Io non penso sia follia.
E poi ci sono dei linguisti brillanti, per la maggior parte Russi,
che stanno lavorando su questo all'instituto di Santa Fe e anche a Mosca,
Mi piacerebbe vedere dove portera' questa ricerca.
Ci conduce veramente ad un singolo antenato che esisteva
circa 20-25,000 anni fa?
E se andassimo oltre questo singolo antenato,
quando presumibilmente c'era competizione tra varie lingue?
Quanto dovremmo andare indietro? A quale periodo risale la lingua moderna?
Quante decine di migliaia di anni dovremmo risalire?
Chris Anderson: Ha un presentimento o un auspicio riguardo la risposta a questa domanda?
Murray Gell-Mann: Dunque, io posso ipotizzare che la lingua moderna risalga ad un tempo
piu' antico delle pitture, incisioni e sculture nelle caverne
e i passi di danza fatte sul terreno soffice nelle caverne dell'Europa occidentale
nel periodo Aurignaziano, circa 35,000 anni fa, o anche prima.
Non posso credere che hanno fatto tutte quelle cose e non avessero anche una lingua moderna.
Quindi posso supporre che l'origine vera risalga almeno a questa eta' e forse anche prima.
Questo non vuol dire che tutte, o tante, o la maggioranza
delle lingue d'oggi non siano derivanti
da una lingua che sia piu' recente di quell'altra, forse 20,000 anni fa,
Questo e' quello che noi chiamiamo effetto a collo di bottiglia.
CA: Beh, Philip Anderson puo' aver avuto ragione
Lei e’ probabilmente la persona che sa piu’ cose su qualsiasi materia di qualsiasi altra persona.
E' stato un onore. Grazie al sig. Murray Gell-Mann.
(Applauso)
Mi considero davvero un narratore.
Ma non racconto storie nel modo comune,
nel senso che normalmente non racconto le mie storie.
Invece sono interessato a creare strumenti che permettano
ad un gran numero di persone di raccontare le loro storie,
persone di tutto il mondo.
Lo faccio perchè credo che le persone abbiano molto in comune.
Penso che le persone siano molto simili,
ma penso anche che facciamo fatica a vederlo.
Sapete, se do un'occhiata al mondo vedo molte differenze,
e credo che tutti noi vediamo differenze.
Definiamo noi stessi attraverso le differenze.
Ci sono differenze di linguaggio,
ci sono differenze etniche e razziali, differenze di età,
differenze di genere e di preferenze sessuali,
differenze di ricchezza e di denaro, e di educazione,
e ci sono anche differenze di religione.
Sapete, abbiamo tutte queste differenze, penso che le amiamo
perchè ci fanno identificare in qualche cosa,
in gruppi più piccoli.
Ma credo che, malgrado le nostre differenze,
abbiamo davvero molto in comune.
E credo che una cosa che abbiamo in comune è il bisogno profondo
di esprimerci.
Credo sia un desiderio molto antico. Niente di nuovo.
Ma ciò che è caratteristico dell'espressione di sé
è che c'è questo squilibrio tradizionale
tra il desiderio che abbiamo di esprimerci
e il numero di amici comprensivi
che abbiano voglia di starci vicino e ascoltare.
(Risate)
Anche questa non è una novità.
Dall'alba della storia dell'umanità abbiamo cercato di correggere questo squilibrio
creando arte, scrivendo poesie, cantando canzoni,
scrivendo editoriali e spedendoli ai giornali,
spettegolando con gli amici. Niente di nuovo.
Ciò che è nuovo è che negli ultimi anni
molte di queste tradizionali attività fisiche umane,
questi atti di espressione di se stessi, si sono spostati su Internet.
Quando questo è accaduto, la gente ha lasciato impronte.
impronte che raccontano le storie dei loro momenti di espressione.
Questo è quello che faccio: scrivo programmi per il computer
che studiano grandi serie di queste impronte,
per arrivare a delle conclusioni sulle persone che le hanno lasciate --
cosa provano, cosa pensano,
cosa c'è di diverso oggi nel mondo.
Questo tipo di domande.
Un progetto che esplora queste idee,
che è stato creato circa un anno fa,
è un lavoro chiamato "We Feel Fine" (Stiamo Bene).
E' una applicazione che ogni due o tre minuti
esamina i nuovi post nei blog di tutto il mondo
alla ricerca di frasi collegate a "mi sento" o "mi sto sentendo"
E quando trova una di queste frasi
raccoglie l'intera frase,
poi, automaticamente, cerca di dedurre l'età, il genere
e la posizione geografica della persona che ha scritto la frase
Poi, conoscendo la localizzazione geografica e l'ora,
possiamo anche scoprire il tempo atmosferico
di quando quella persona ha scritto la frase.
Tutte queste informazioni sono salvate in un database
che raccoglie circa 20.000 emozioni al giorno.
Sta andando avanti da un anno e mezzo
Fino ad ora ha raccolto circa sette milioni e mezzo di emozioni umane,
e vi mostro un esempio
di come queste informazioni vengono poi visualizzate. Questo è "We Feel Fine".
Quello che vedete è una massa di particelle brulicanti,
ognuna di esse rappresenta un singolo sentimento umano
che è stato espresso nelle ultime ore.
Il colore di ogni particella corrisponde al tipo di sensazione che contiene --
così le sensazioni positive, di felicità hanno colori brillanti.
E quelle negative, tristi hanno colori scuri.
Il diametro di ciascun punto
rappresenta la lunghezza della frase contenuta,
così i punti grandi contengono frasi lunghe,
e i piccoli punti contengono frasi brevi.
Si può cliccare su ogni punto ed espanderlo. E qui vediamo,
"Mi sentirei molto meglio
se potessi raggomitolarmi tra le sue braccia e sentire il suo affetto per me
nell'abbraccio del suo corpo e nella tenerezza delle sue labbra"
Diventa piuttosto spinto a volte
nel mondo delle emozioni umane.
E tutti questi sono espressioni di persone:
"So che obiettivamente non significa molto,
ma dopo aver trascorso molti anni da piccolo pesce in un grande stagno,
è bello sentirsi di nuovo grandi"
Gli elementi mostrano le qualità umane. Hanno una propria fisicità,
e brulicano selvaggiamente come se esplorassero la vita.
E mostrano curiosità.
Potete vederne alcuni brulicare attorno al cursore, adesso.
Potete vedere come altri
stanno brulicando nell'angolo in basso a sinistra dello schermo
attorno a sei parole. Quelle sei parole rappresentano i sei movimenti
di W"e Feel Fine". Ora stiamo vedendo Follia.
Ci sono anche Mormorii, Montaggio, Folla, Metriche e Mucchi.
E ora vi guiderò all'interno di alcuni di loro.
Mormorii (Murmurs) fa volare tutte le sensazioni sul soffitto.
E quindi, una per una, in ordine cronologico inverso,
si svincolano, ed entrano in una lista scorrevole di sensazioni.
"Ora mi sento un po' meglio."
(Risate)
"Mi sento confuso e insicuro su cosa diavolo voglio fare."
"Mi sento defraudato da qualcosa di terrificante"
"Mi sento così libero, mi sento così bene"
"Sento che sono in questa nebbia di depressione e non riesco a uscirne"
Potete cliccare su ognuna di esse per visitare il blog
dal quale è stata raccolta. In questo modo,
potete connettervi con gli autori della frasi,
se sentite un qualche senso di empatia.
Il prossimo movimento è chiamato Montaggio (Montage).
Il Montaggio prende tutte le sensazioni che contengono fotografie
e le mostra su una griglia.
Questa griglia è la rappresentazione delle sensazioni del mondo
nelle ultime ore, se volete.
Ognuna può essere cliccata per espanderla.
Vediamo: "Sento che non sarà divertente
se non lo sarà per entrambi". Da parte di qualcuno nel Michigan.
Vediamo, "Sento come fossi stato al computer tutto il giorno"
(Risate)
Queste sono create automaticamente usando gli oggetti trovati:
"Mi sento un po' pieno"
Il prossimo movimento si chiama Folla (Mobs).
Mobs mostra diverse analisi statistiche
sulle emozioni della popolazione del mondo nelle ultime ore.
Vediamo che in questo monvimento "meglio" è la sensazione più frequente,
seguita da bene, male, colpevole, giusto, giù, malato e così via.
Possiamo ottenere alcuni dati sul genere.
E possiamo vedere che le donne sono leggermente più prolifiche
nel parlare delle proprie emozioni nelle ultime ore rispetto agli uomini.
Possiamo fare una suddivisione per età e fare un istogramma
delle emozioni del mondo distribuite per età.
Vediamo che i ventenni sono i più prolifici,
seguiti dai teenager, e quindi dai trentenni,
e si spegne molto rapidamente di qui in poi.
Nel tempo atmosferico le emozioni assumono le caratteristiche
del tempo che rappresentano,
quindi quelle raccolte in una giornata di sole
ruotano intorno come fossero parte del sole.
Quelli nuvolosi fluttuano come fossero in una brezza.
Quelli piovosi cadono come fossero in una tempesta,
e quelli nevosi volteggiano verso il terreno.
Infine i luoghi fanno si che le emozioni si spostino verso le loro posizioni
su una mappa del mondo che mostra la distribuzione geografica delle emozioni.
Metrics (Metriche) fornisce una visione numerica dei dati
Vediamo come il mondo si senta "logorato"
3.3 volte più del normale, in questo momento.
(Risate)
Si sentono caldi 2,9 volte il normale e così via.
Sono disponibili anche altri punti di vista.
Qui ci sono Genere, Età, Tempo, Località.
Il movimento finale è chiamato Mound (Mucchi)
È un po' diverso dagli altri.
Mounds visualizza l'intero set di dati come grandi bolle gelatinose
che si agitano.
E se tengo premuto ballano un po'.
Vediamo che "meglio" è l'emozione più frequente, seguita da "male".
E se mi sposto, la lista cominicia a scorrere,
in realtà ci sono migliaia di emozioni che sono state raccolte.
Potete vedere un piccolo cursore rosa spostarsi,
che rappresenta la nostra posizione.
Qui vediamo persone che si sentono "scivolando", "nauseate", "responsabili"
C'è anche uno strumento per la ricerca,
se siete interessati a comprendere una certo gruppo.
Ad esempio, potete trovare donne che sono "assuefatte"
tra le ventenni, in un giorno nuvoloso nel Bangladesh.
(Risate)
Ma questo ve lo risparmio.
Ecco alcuni dei miei montaggi preferiti che sono stati raccolti:
"Sento mio padre così vivo dentro in me che non c'è più spazio per me."
"Mi sento molto solo."
"Ho bisogno di stare in qualche sperduta città di zoticoni
così che mi possa sentire bella."
"Mi sento invisibile per te."
"Non mi nasconderei se la società non mi facesse sentire che ne ho bisogno."
"Sono innamorato di Carolyn." "Mi sento così birichino."
"Sento che questi pazzi siano davvero un vantaggio per la vita del college"
(Risate)
"Amo come mi sento oggi."
Così come potete vedere, "We Feel Fine" usa una tecnica
che chiamo "osservazione passiva."
Quello che voglio dire è che osserva passivamente le persone
mentre vivono la loro vita. Analizza il mondo dei blog
e osserva ciò che le persone scrivono,
queste persone non sanno di essere osservate o intervistate.
E per questo motivo,
si finisce per ottenere risposte oneste, trasparenti e sincere
che sono spesso toccanti.
Questa è una tecnica che prediligo nel mio lavoro
perchè le persone non sanno di essere intervistate.
Stanno vivendo la loro vita - e finiscono per agire in quel modo.
Un'altra tecnica è fare domande dirette.
Questa è una tecnica che esploro in un progetto diverso,
Yahoo Time Capsule (la Capusla del Tempo),
che è stata progettata per prendere un'impronta del mondo nel 2006.
È stato diviso in dieci semplici temi --
amore, rabbia, tristezza e così via --
ognuna dei quali contiene una sola domanda aperta
posta al mondo: Cosa ami? Cosa ti fa arrabbiare?
Cosa ti rende triste? In cosa credi? E così via.
La capsula del tempo è stata disponibile per un solo mese online,
tradotta in 10 lingue, ed ecco come appariva.
È un globo che ruota,
la cui superficie è interamente composta da immagini
da parole e disegni di persone
che le hanno inviate alla capsula del tempo.
I dieci temi si irradiano e orbitano intorno alla capsula.
Potete setacciare i dati e vedere ciò che le persone hanno inviato.
Questa è la risposta a "Che cos'è bello? "Miss Mondo".
Ci sono due modalità nella capsula del tempo.
C'è One World (un Mondo), che presenta il mondo che ruota,
e Many Voices (Molte Voci) che separa i dati in lunghe striscie
e vi permette di setacciarli uno ad uno.
Questo progetto fu seguito da un evento straordinario
che si è tenuto nel deserto fuori Albuquerque, nel Nuovo Messico.
al Pueblo Jemez, dove per tre notti consecutive,
il contenuto della capsula del tempo è stato proiettato su una parete
dell'antico Red Rock Canyon,
alta circa 200 metri. È stato incredibile.
I contenuti della caspula del tempo sono stati proiettati anche
come codice binario con un laser 35 watt nello spazio.
Potete vedere la linea arancione partire dal deserto
ad una inclinazione di 45°. Era sorprendente
perchè la prima notte, guardando tutte queste informazioni
ho cominciato a vedere quelle differenze di cui ho parlato prima --
le differenze di età, genere e ricchezza e così via.
Ma, sapete, più guardavo, ancora, ancora e ancora,
e vedevo le immagini scorrere sulla parete di roccia,
ho realizzato che stavo osservando lo stesso evento archetipico
rappresentato ancora, ancora, e ancora.
Matrimoni, nascite, funerali, la prima auto, il primo bacio,
il primo cammello o cavallo -- a seconda della cultura.
Era davvero toccante. E questa immagine è stata scattata
l'ultima notte da una rupe lontana un paio di miglia,
da dove i contenuti venivano irradiati nello spazio.
Ed era qualcosa di davvero commovente
tutte quelle espressioni umane sparate nel cielo notturno.
Mi ha fatto pensare molto al cielo notturno,
e a come gli uomini hanno spesso usato il cielo di notte
per proiettare le loro grandi storie.
Quando ero un bambino nel Vermont, nella fattoria dove sono cresciuto
guardavo spesso il cielo scuro
e vedevo la Cintura di Orione, il cacciatore.
Da adulto, conosco meglio
la mitologia greca che gioca nel cielo tutte le notti.
Orione che affronta il Toro ruggente
Perseo che vola in soccorso di Andromeda.
Zeus che combatte Crono per il controllo del Monte Olimpo.
Voglio dire, queste sono le grandi storie dei Greci.
Che stimola domande sul mondo contemporaneo.
In modo particolare mi chiedo,
se potessimo creare nuove costellazioni, oggi,
come apparirebbero? Cosa potrebbero essere?
Se potessimo disegnare nuove immagini nel cielo, cosa disegneremmo?
Quali sono le grandi storie di oggi?
Queste sono le domande che hanno ispirato il mio nuovo progetto
che debutta oggi, qui a TED.
Nessuno lo ha ancora visto, pubblicamente.
È chiamato Universo, rivela la nostra mitologia moderna.
E usa come metafora un cielo notturno interattivo.
Ve lo mostro quindi con grande piacere.
"Universe" si aprirà qui.
E vedrete che comincia con un campo stellato in movimento,
e c'è una Aurora Boreale sullo sfondo,
una sorta di mescolamento di colori. I colori dell'Aurora Boreale
possono essere controllati con questa barra di colori in basso,
e ora la metteremo quaggiù sul rosso.
Potete vedere una sorta di -- queste stelle spostarsi.
Questi non sono che piccoli punti di luce, piccoli pixels.
Ognuna di queste stelle rappresenta
un evento specifico nel mondo reale --
una frase detta da qualcuno, un'immagine,
una notizia, una person, una azienda.
Una qualche personalità eroica.
E potete notare come, quando il cursore comincia
a toccare qualcuna delle stelle, cominciano ad apparire delle forme.
Possiamo vedere che c'è un omino che cammina, o forse una donna,
E qui vediamo una fotografia con una testa.
E potete vedere parole emergere qui.
E queste sono le costellazioni;
le costellazioni di oggi.
Possiamo accenderle,
e ora le potete vedere spostarsi nel cielo.
Questo è l'universo del 2007, negli ultimi due mesi.
I dati arrivano dalla copertura globale delle notizie
da migliaia di fonti di notizie in giro per il mondo.
Sta usando le API di una azienda molto grande con la quale lavoro
a New York, chiamata Daylife.
Una sorta di visione dello spirito del tempo
della mitologia del mondo negli ultimi due mesi.
La possiamo vedere emergere qui, come il Presidente Ford,
Iraq, Bush. E possiamo isolare le sole parole --
le chiamo "segreti" -- e possiamo farle formare
una lista alfabetica. Vediamo Anna Nicole Smith
che ha un ruolo importante negli utimi tempi.
Il Presidente Ford -- questo è il funerale di Gerald Ford.
In realtà possiamo cliccare su qualsiasi cosa in Universe.
e farlo diventare il centro di un nuovo universo,
e ogni cosa entrerà nella sua orbita.
Dunque clicchiamo su Ford e diventa il centro.
E le cose collegate a Ford entrano nella sua orbita
e ruotano attorno.
Possimo isolare solo le fotografie e le vediamo.
Possiamo cliccare su una di quelle
e fare diventare la fotografia il centro dell'universo.
Ora le cose collegate le girano attorno.
Possimo cliccare su questo e vedere questa immagine iconica
di Betty Ford che bacia la bara di suo marito.
In Universe, non c'è una fine. Si muove all'infinito,
e si può cliccare sulle cose.
Questa è una rappresentazione fotografica, chiamata Snapshots.
Ma possiamo essere ancora più precisi nella definizione del nostro universo.
Se vogliamo,
diamo un'occhiata su come appare l'universo Bill Clinton.
E vediamo di cosa si è occupato nelle ultime settimane.
Ora abbiamo un nuovo universo, che è limitato
a tutte le cose Bill Clinton.
Possiamo vedere la sua costellazione emergere qui.
Possiamo estrarre i suoi segreti,
e vediamo che riguarda molto i candidati,
Hillary, presidenziali, Barack Obama.
Possiamo vedere le storie
alle quali sta prendendo parte Clinton in questo momento.
Ognuna può essere aperta.
Possiamo vedere l'incontro di Obama e Clinton in Alabama.
Potete vedere che è una storia importante;
ci sono molte cose nella sua orbita. E se la apriamo,
abbiamo un prospettiva differente su questa storia.
Potete cliccare su una qualsiasi per uscire e leggere l'articolo
alla fonte. Questa viene da Al Jazeera.
Possiamo vedere le superstar. Sono persone
che appaiono come eroi ed eroine
nell'universo di Bill Clinton. Ci sono Bill Clinton, Hillary,
Iraq, George Bush, Barack Obama, Scooter Libby --
queste sono il tipo di persone per Bill Clinton.
Abbiamo anche una mappa del mondo che mostra gli spostamenti
di Bill Clinton la scorsa settimana.
Vediamo che è stato focalizzato in America
perchè probabilmente era in campagna elettorale,
ma c'è anche un po' di azione in Medio Oriente.
E possiamo anche vedere una linea del tempo.
E vediamo che è stato piuttosto tranquillo sabato,
ma era al alvoro Domenica mattina,
e questa settimana sta di nuovo riducendo l'attività.
E non è limitato solo a persone o date,
ma possiamo inserire anche concetti.
Se metto il cambiamento climatico per tutto il 2006
vediamo come appare quell'universo.
Qua abbiamo un campo di stelle, qui abbiamo le forme,
qui abbiamo i segreti.
Vediamo, di nuovo, che il cambiamnto è stato grande.
Nairobi, conferenza globale, ambientale.
Ci sono anche citazioni che potete vedere,
se siete interessati a leggere citazioni sul cambiamento climatico.
Sapete, questa è una cosa davvero infinita.
Le superstar del cambiamento climatico nel 2006:
Stati Uniti, Inghilterra, Cina.
Queste sono le più importanti nazioni che definiscono il concetto.
Questo è un argomento che richede un approfondimento.
Fra pochi giorni sarà on line, probabilmente Martedì prossimo.
E potrete usarlo ed esplorare
come potrebbe essere la vostra mitologia personale.
Noterete che in Daylife --- anzi, in Universe,
supporta sia l'idea di mitologia globale,
rappresentata da qualcosa di vasto, ad esempio il 2007,
e anche la mitologia personale.
Quando cercate le cose che sono imporati per il vostro mondo,
e vedrete che forma possono prendere quelle costellazioni.
È stato un piacere. Grazie molte. E grazie.
(Applausi)
A volte sfoglio le pagine
di una vecchia rivista,
dove ho trovato un 'aguzzate la vista'
che riguarda la storia dell'Arca.
E l'artista che ha disegnato queste illustrazioni
ha introdotto alcuni errori, delle inesattezze.
Ci sono all'incirca 12 errori.
Alcuni sono facili da trovare.
Ci sono un imbuto, parte di un'antenna,
una lampada e una chiave da orologio sull'arca.
Alcuni errori riguardano il numero degli animali.
Ma c'è un errore fondamentale
nel contesto generale della storia dell'Arca
che qui non è riportato.
Il problema è: dove sono le piante?
Abbiamo Dio,
che sta per sommergere la Terra in modo definitivo,
o almeno per un lungo periodo,
e nessuno si interessa delle piante.
Noè si è dovuto prendere cura di ogni tipo di uccello,
di ogni tipo di animale,
di ogni creatura che si muove,
ma non si fa alcuna menzione delle piante.
Perché?
In un'altra parte della stessa storia,
tutte le creature viventi
sono solo le creature viventi
che sono uscite dall'Arca,
quindi uccelli, bestiame, e animali allo stato brado.
Le piante non sono creature viventi.
E' questo il punto.
Questo è un punto che
non proviene dalla Bibbia,
ma è qualcosa che
da sempre accompagna l'umanità.
Osserviamo questo bellissimo codice
che proviene da un testo rinascimentale.
Vi troviamo la descrizione
dell'ordine della natura.
E' una bella descrizione perché comincia da sinistra -
ci sono le pietre -
subito dopo le pietre, le piante
che sono solo in grado di vivere.
Ci sono gli animali, che vivono e sono dotati di sensi,
e, in cima alla piramide,
c'è l'uomo.
Questo non è l'uomo comune.
E' l'Homo Studiosus - l'uomo che studia.
Confortante,
per uno come me, un professore,
ritrovarsi in cima alla piramide della creazione.
Ma è del tutto sbagliato.
Voi conoscete bene i professori.
Ma è sbagliato anche nei confronti delle piante,
perché le piante non sopravvivono semplicemente;
le piante sono dotate di sensi.
Possiedono una capacità percettiva
molto più sofisticata degli animali.
Solo per farvi un esempio,
ogni singolo apice di una radice
è in grado di percepire e monitorare
simultaneamente e continuamente
almeno 15 differenti parametri
chimici e fisici.
E riescono a mostrare e rivelare
un comportamento talmente bello e complesso
che possiamo solo definire 'intelligente'.
Bene, ma è qualcosa -
questo sottovalutare le piante, è qualcosa
che è innato in noi.
Guardiamo questo breve filmato
con David Attenborough.
David Attenborough è un grande amante delle piante.
Ha prodotto alcuni dei più bei filmati
sul comportamento delle piante.
Ora, quando parla delle piante,
tutto ciò che dice è corretto.
Quando parla degli animali,
tende a rimuovere il fatto
che le piante esistono.
La balenottera azzurra,
la più grande creatura vivente del pianeta.
Questo è errato, completamente sbagliato.
La balenottera azzurra è microscopica
se paragonata alla vera più grande creatura vivente
che esiste sul nostro pianeta,
vale a dire, questo splendido
spettacolare Sequoiadendron giganteum.
(Applausi)
E questo è un organismo vivente
con una massa di almeno 2000 tonnellate.
Ora, la storia
che le piante siano organismi di basso livello
fu formalizzata
secoli fa da Aristotele
che, nel De Anima -
un testo davvero determinante per la civiltà occidentale -
scrisse che le piante si trovano sul confine
tra il vivere e il non vivere.
Possiedono solo un'anima di basso livello,
detta anima vegetativa,
in quanto sono prive di movimento
e quindi non hanno bisogno dei sensi.
Vediamo.
Bene. Alcuni dei movimenti delle piante sono molto noti
Questo è un movimento molto rapido.
Si tratta della Dionea, la Venere Carnivora,
che cattura una lumaca.
Peccato per la lumaca.
Ed è una cosa che è stata rifiutata per secoli
nonostante l'evidenza.
Non si poteva dire che le piante erano in grado di mangiare un animale,
perché ciò andava contro l'ordine naturale.
Ma le piante sono anche in grado
di mostrare molti movimenti.
Alcuni sono ben noti, come lo sbocciare dei fiori.
si tratta solo di usare alcune tecniche
come la velocizzazione dei fotogrammi.
Alcuni movimenti sono molto più sofisticati.
Osservate questo giovane fagiolo
che ogni volta si muove per incamerare la luce.
Ed è davvero aggraziato.
Sembra la danza di un angelo.
Sanno anche giocare.
Stanno realmente giocando.
Questi sono giovani girasole,
e ciò che stanno facendo
non si può descrivere
in altro modo se non come 'gioco'.
Si stanno preparando,
come fanno molti cuccioli di animale,
alla vita adulta,
dove dovranno seguire il sole
per tutto il giorno.
Sono in grado di reagire alla gravità, ovviamente,
quindi i germogli crescono
contro il vettore della gravità
e le radici verso il vettore della gravità.
Ma sono anche in grado dormire.
Questa è una Mimosa Pudica.
Durante la notte,
loro ripiegano le foglie
per ridurre il movimento
e di giorno vediamo le foglie che si riaprono -
abbiamo molto più movimento.
E' molto interessante
perché questo meccanismo del sonno
è perfettamente conservato.
E' il medesimo nelle piante, negli insetti
e negli animali.
Quindi, se si deve studiare un problema del sonno,
è più facile studiarlo nelle piante, per esempio,
che negli animali,
ed è molto più semplice anche eticamente.
E' un tipo di sperimentazione
vegetariana.
Le piante sono anche in grado di comunicare.
Sono comunicatrici straordinarie.
Comunicano con le altre piante.
Sanno distinguere i propri simili.
Comunicano
con le piante e con altre specie,
e comunicano con gli animali
producendo sostanze chimiche volatili,
per esempio durante l'impollinazione.
Ora, l'impollinazione è una cosa molto seria per le piante,
perché trasferiscono il polline da un fiore all'altro,
ma loro non possono trasferirsi da un fiore all'altro.
E quindi ci vuole un vettore,
e questo vettore,
è comunemente un animale.
Molti insetti
sono utilizzati dalle piante come vettori
per il trasporto del polline,
ma non solo gli insetti: anche uccelli, rettili
e mammiferi come i pipistrelli
sono comunemente addetti al trasporto del polline.
E' una questione molto seria.
Abbiamo le piante che offrono, agli animali,
una sostanza dolce -
molto energetica -
in cambio del trasporto del polline.
Ma ci sono piante che manipolano gli animali,
è il caso delle orchidee,
che promettono sesso e nettare
ma non danno nulla in cambio
del trasporto del loro polline.
Ora, c'è un grosso problema
alle spalle di questi comportamenti che abbiamo osservato.
Come è possibile fare tutto ciò senza un cervello?
Dobbiamo aspettare fino al 1880,
anno in cui questo grand'uomo,
Charles Darwin,
pubblica un libro sorprendente, straordinario,
che dà inizio a una rivoluzione.
Si intitola: "Il potere del movimento nelle piante".
Nessuno poteva parlare di movimento nelle piante
prima di Charles Darwin.
Nel suo libro,
assistito dal figlio, Francis
- il primo professore al mondo di fisiologia delle piante, a Cambridge -
si presero in considerazione, uno ad uno, tutti i movimenti
per 500 pagine.
e nell'ultimo paragrafo del libro,
come fosse una nota stilistica,
perché normalmente Charles Darwin,
nell'ultimo paragrafo del testo
conservava il messaggio più importante,
egli scrisse:
non è un'esagerazione
dire che l'apice della radichetta
agisce come il cervello
di uno degli animali inferiori".
Questa non è una metafora.
Darwin scrisse alcune lettere molto interessanti all'amico
J.D. Hooker, a quel tempo Presidente della Royal Society,
quindi la massima autorità scientifica in Inghilterra,
e gli parlò del cervello delle piante.
Questo è l'apice di una radice
che cresce contro un pendio.
Questo tipo di movimento è riconoscibile,
è lo stesso che i vermi, i serpenti,
e tutti gli animali
che si spostano sul terreno senza l'uso di zampe
mettono in mostra.
E non è un movimento facile,
perché per ottenere questo movimento
è necessario muovere diverse zone della radice
e sincronizzare queste diverse zone
senza essere dotati di un cervello.
Quindi noi abbiamo studiato l'apice della radice
e abbiamo trovato una regione specifica,
che si trova qui, in blu -
chiamiamola zona di transizione.
E questa regione è minuscola,
meno di un millimetro.
E in questa piccola regione
troviamo il maggior consumo
di ossigeno nelle piante
e, più importante,
qui rileviamo questo genere di segnali.
I segnali che vedete qui indicano il potenziale di azione,
e sono gli stessi segnali
che i neuroni del mio, del vostro cervello,
utilizzano per scambiare informazioni.
Ora, noi sappiamo che l'apice di una radice
possiede solo poche centinaia di cellule
che mostrano questa caratteristica,
ma sappiamo quanto è grande
l'apice della radice di una piccola pianta, per esempio la segale.
Abbiamo quasi
14 milioni di radici.
Abbiamo quasi 11 milioni e mezzo
di apice radicale
e una lunghezza complessiva di 600 e più km
e una vasta area di superficie.
Ora immaginiamo
che ogni singolo apice radicale
lavori in collaborazione con tutti gli altri.
Qui sulla sinistra abbiamo l'internet
e sulla destra l'apparato radicale.
Funzionano allo stesso modo.
Sono una rete
di piccoli elaboratori
che lavorano in collaborazione.
E perché sono tanto simili?
Perché si sono evoluti
per la medesima ragione:
sopravvivere ai predatori.
Funzionano nello stesso modo.
Quindi possiamo rimuovere il 90% dell'apparato radicale
e le piante continuano a funzionare.
Possiamo rimuovere il 90% dell'internet,
e continua a funzionare.
Allora il mio consiglio
per coloro che lavorano con la rete è:
le piante sono in grado
di darvi buoni consigli
su come si possano evolvere i network.
Un'altra possibilità
la offorno sul piano tecnologico.
Immaginiamo
di poter costruire dei robot,
robot ispirati dalle piante.
Finora,
l'uomo si è ispirato
solo ad altri uomini o agli animali
per produrre i robot.
Abbiamo l'animaloide,
il comune robot ispirato agli animali,
l'insettoide e così via.
Abbiamo gli androidi,
che si ispirano all'uomo.
E perché non abbiamo nessun plantoide?
Bene, se vogliamo volare,
è giusto osservare gli uccelli,
ispirarsi agli uccelli.
Ma se vogliamo esplorare i terreni,
o se vogliamo colonizzare
nuovi territori,
la miglior cosa è lasciarsi ispirare dalle piante,
che sono i maestri in questo campo.
Abbiamo un'altra possibilità.
Nel nostro laboratorio stiamo lavorando
sulla costruzione di ibridi.
E' molto più facile creare degli ibridi.
Per ibrido intendiamo qualcosa
che è per metà vivo e per metà macchina.
E' molto più facile lavorare con le piante
che con gli animali.
Hanno capacità elaborative.
Mandano segnali elettrici.
Il legame con una macchina è molto più semplice,
e anche molto più eticamente accettabile.
E queste sono tre possibilità
alle quali stiamo lavorando
per costruire degli ibridi
derivati dalle alghe
o dalle foglie e, infine,
dalla parte più forte della pianta,
dalle radici.
Bene, vi ringrazio per l'attenzione.
E prima di concludere
vorrei assicurare tutti voi che nessuna lumaca ha sofferto
nella preparazione di questa presentazione.
Grazie.
(Applausi)
Cominciamo con una domanda, 
per alzata di mano:
Chi di voi ha un iPhone?
Chi ha un telefono Android?
Chi ha un Blackberry?
Chi ammetterebbe in pubblico 
di avere un Blackberry?
(Risate)
Fatemi indovinare, quanti di voi,
quando sono arrivati qui, come me, 
sono andati
a comprare una SIM prepagata? Sì?
Scommetto che non sapevate neanche
di utilizzare una tecnologia africana.
Il prepagato è una tecnologia, o un'idea,
nata in Africa da un'azienda di nome Vodacom
una quindicina di anni fa,
e ora, come il franchising,
le ricaricabili sono una delle forze dominanti
dell'attività economica nel mondo.
Vi parlerò dell'innovazione in Africa,
che credo sia la forma più pura,
l'innovazione frutto della necessità.
Ma prima, vi farò qualche domanda.
Non dovete alzare la mano.
Sono domande retoriche.
Perché Nikola Tesla deve inventare
la corrente alternata che alimenta le lampadine
in questo edificio o la città in cui siamo?
Perché Henry Ford deve inventare 
la catena di montaggio
per produrre quelle Ford che potevano essere
di qualunque colore purché fosse nero?
E perché Eric Merrifield deve inventare 
le barriere artificiali?
Occhi sbarrati. 
Ecco cosa sono le barriere artificiali,
e sullo sfondo, vedete Robben Island.
Questo è una piccola barriera artificiale, 
e Eric Merrifield
è l'inventore più famoso 
che abbiate mai sentito.
Nel 1963, una tempesta distrusse il porto
in una piccola città del Sudafrica 
di nome East London,
e mentre guardava i suoi figli giocare
con giochi fatti di ossicini chiamato dolosse,
gli venne in mente questa idea.
È un grande salto,
ed è stato utilizzato in tutti i porti del mondo
come argine.
Il commercio marittimo mondiale 
non sarebbe possibile
senza tecnologie africane come questa.
Quindi ogni volta che parlate di Africa,
dovete mettere 
questa immagine del mondo dallo spazio,
e la gente direbbe, "Guarda, è il Continente Nero."
In realtà non lo è.
È una mappa dell'innovazione.
Ed è facile vedere da dove viene l'innovazione.
Tutti i posti con tanta elettricità: 
non viene da lì.
(Risate)
(Applausi)
E il motivo è che tutti quanti
stanno guardando la televisione 
o giocando a Angry Birds.
(Risate) 
(Applausi)
L'innovazione avviene in Africa.
Questa è vera innovazione,
non il modo in cui la gente 
si è appropriata del nome
per parlare del lancio di nuovi prodotti.
Questa è vera innovazione, 
e la definisco come risoluzione di problemi.
In Africa la gente risolve veri problemi.
Perché? Perché dobbiamo.
Perché abbiamo problemi reali.
E quando risolviamo problemi reali per la gente,
li risolviamo per il resto del mondo
nello stesso tempo.
In California, tutti sono molto entusiasti
per un quadratino di plastica 
che si collega al telefono
per fare strisciare la carta di credito,
e la gente dice, 
"Abbiamo liberato la carta di credito
dal terminale del negoziante."
Fantastico. Ma perché abbiamo mai bisogno 
di una carta di credito?
In Africa, lo facciamo da anni,
e lo facciamo su telefoni come questo.
Questa è un'immagine scattata 
in un posto chiamato Kitengela,
a circa un'ora a sud di Nairobi,
e la cosa straordinaria 
del sistema di pagamento
lanciato in Africa chiamato M-Pesa
è che funziona su telefoni come questo.
Funziona su qualunque telefono,
perché usa gli SMS.
Ci si possono pagare le bollette, 
ci si può fare la spesa,
ci si può pagare le rette scolastiche,
e mi dicono che ci si può anche 
corrompere i doganieri.
(Risate)
Qualcosa come 25 milioni di dollari al giorno
di transazioni passano da M-Pesa.
Quaranta per cento del PIL kenyano
passa attraverso M-Pesa 
usando telefoni come questo.
E pensate che sia un semplice telefonino.
In realtà è lo smartphone africano.
È anche una radio, 
ed è anche una torcia,
e più di ogni altra cosa,
ha una durata della batteria eccezionale.
Perché? 
Perché di questo abbiamo bisogno.
Abbiamo seri problemi energetici in Africa.
Tra l'altro, potete aggiornare Facebook
e mandare Gmail da telefoni come questo.
Quindi abbiamo trovato il modo di usare
la tecnologia disponibile 
per mandare soldi via M-Pesa,
che è un po' come un sistema di assegni
nell'era dei cellulari.
Vengo da Johannesburg, 
che è una città mineraria.
È costruita sull'oro.
Questa è una foto instragram di poco fa.
E la differenza oggi è 
che l'oro di oggi sono i cellulari.
Se pensate al sistema ferroviario 
nel Nordamerica e come si è evoluto:
prima sono arrivate le infrastrutture,
poi sono arrivate intorno le industrie, 
poi le case di tolleranza --
è un po' come Internet oggi, giusto? --
e tutto quello che ci sta intorno:
bar, saloon, ecc...
L'oro di oggi sono i cellulari,
e i cellulari sono quello 
che rende possibile tutto questo.
Quali sono le cose che ci potete fare?
Questo viene da un tizio di nome 
Bright Simons che viene dal Ghana:
si prende un medicinale,
una cosa su cui alcune persone spendono 
un intero mese di stipendio,
si gratta il codice,
si manda a un numero via SMS,
e vi dice se è ancora valido
o se è scaduto.
Molto semplice, molto efficace, 
veramente salvavita.
In Kenya, c'è un servizio chiamato iCow,
che vi invia importanti informazioni
su come occuparsi della mungitura.
Il settore dei latticini in Kenya
è un business da 463 milioni di dollari,
e la differenza tra un allevatore di sussistenza
e un allevatore di abbondanza
sta in un paio di litri di latte al giorno.
Potendo fare questo, 
ci si può tirare fuori dalla povertà.
Molto semplice, usando un semplice telefono.
Se non c'è corrente, 
nessun problema!
La si produce a partire da parti di biciclette
usando un mulino a vento, 
come ha fatto William Kamkwamba.
C'è un altro grande Africano di cui 
avete sentito parlare,
occupato a perturbare il settore 
delle automobili nel mondo.
Ha anche trovato il modo di reinventare 
l'energia solare
e il settore elettrico 
in Nordamerica,
e se è fortunato, ci porterà su Marte,
speriamo che sia durante mia vita.
Viene da Pretoria, 
la capitale del Sudafrica,
circa 50 chilometri da dove vivo io.
Si torna a Joburg, 
chiamata talvolta Egoli,
che significa Città d'Oro.
E non solo i cellulari sono l'oro di oggi,
non credo che l'oro sia sotto terra.
Credo che siamo noi l'oro.
Come avete sentito raccontare 
da altri economisti,
siamo al punto in cui era la Cina
negli anni del suo boom,
e stiamo andando in quella direzione.
Sentite l'Occidente parlare 
di avanguardia dell'innovazione.
Certo, è all'avanguardia
perché nel mezzo, 
tutti stanno aggiornando Facebook,
o anche peggio, stanno cercando di capire
le impostazioni della privacy di Facebook.
(Risate)
Non è una frase d'effetto.
Questa è avanguardia dell'innovazione.
Piace definire l'Africa come un continente 
a priorità cellulare,
ma in realtà è tutto basato sul cellulare,
quindi mentre tutti stanno facendo tutte queste cose,
noi risolviamo i problemi del mondo.
Rimane una sola cosa da dire.
["Siete benvenuti] 
(Risate)
(Applausi)
Di recente ho pensato molto al mondo
ed a come è cambiato 
negli ultimi 20, 30, 40 anni.
Venti o trenta anni fa,
se un pollo si prendeva il raffreddore, 
starnutiva e moriva
in un remoto villaggio dell'Est Asiatico,
sarebbe stata una tragedia per il pollo
e i suoi parenti,
ma non credo che avremmo
temuto una pandemia globale
e la morte di milioni di persone.
Venti o trenta anni fa, 
se una banca in Nordamerica
prestava troppi soldi a un po' di persone
che non potevano permettersi di rimborsare
e la banca fosse fallita,
sarebbe stato un male 
per chi aveva prestato
e chi aveva preso in prestito,
ma non avremmo immaginato 
che avrebbe messo
in ginocchio l'economia globale
per più di un decennio.
Questa è la globalizzazione.
Questo è il miracolo che ci ha permesso
di trasbordare corpo, mente,
parole, immagini, idee,
insegnamento e apprendimento nel mondo
sempre più rapidamente 
e in modo sempre più economico.
Ha portato tante cose negative,
come quelle che ho appena descritto,
ma ha portato anche molte cose positive.
Molti di noi non sanno
dello straordinario successo 
degli Obiettivi di sviluppo del Millennio
molti dei quali sono stati raggiunti
molto prima della scadenza.
Questo dimostra che questa umanità
è capace di fare grandi progressi
se unisce le forze 
e ce la mette tutta.
Ma se dovessi riassumere questi giorni,
sento che la globalizzazione
ci ha sorpresi,
e siamo stati poco reattivi.
Se osservate i lati negativi 
della globalizzazione,
sembra veramente che sia 
talvolta travolgente.
Tutte le grandi sfide 
che affrontiamo oggi,
come il cambio climatico 
e i diritti umanitari
i problemi demografici, 
il terrorismo, le pandemie,
il narcotraffico, lo schiavismo
e l'estinzione delle specie, 
potrei andare avanti,
non stiamo facendo molti progressi
di fronte a queste prove.
Quindi per riassumere, questa è la sfida
che affrontiamo oggi
a questo punto della storia.
È chiaramente quello 
che dobbiamo fare adesso.
Dobbiamo in qualche modo agire insieme
e dobbiamo capire come globalizzare
meglio le soluzioni
in modo da non diventare solo una specie
vittima della globalizzazione 
dei problemi.
Perché siamo così lenti a fare progressi?
Qual è il motivo?
Ovviamente, le ragioni sono diverse,
ma forse la ragione principale
è che siamo ancora organizzati, 
in quanto specie,
così come eravamo organizzati
200 o 300 anni fa.
È rimasto un superpotere al mondo
ossia i sette miliardi di persone,
sette miliardi di noi 
che causano tutti questi problemi,
gli stessi sette miliardi
che li risolveranno.
Ma come sono organizzati 
questi sette miliardi?
Sono ancora organizzati 
in circa 200 stati-nazione,
e le nazioni hanno governi
che creano regole
e ci spingono a comportarci 
in un certo modo.
È un sistema abbastanza efficiente,
ma il problema è che 
il modo in cui sono fatte queste leggi
e il modo di pensare del governo
è assolutamente sbagliato 
per la risoluzione dei problemi globali,
perché è rivolto all'interno.
I politici che eleggiamo
e il politici che non eleggiamo, 
nel complesso,
hanno una mentalità rivolta all'interno.
Non hanno una mentalità 
rivolta all'esterno.
Guardano dentro. 
Fanno finta, si comportano
come se credessero 
che ogni paese è un'isola
che vive felicemente, indipendentemente
da tutti gli altri
sul proprio piccolo pianeta
nel proprio piccolo sistema solare.
Questo è il problema:
paesi che competono tra di loro,
paesi che combattono tra di loro.
Questa settimana, come ogni settimana,
troverete persone che cercano 
di uccidersi da un paese all'altro,
ma anche quando non accade,
c'è competizione tra paesi,
ognuno cerca di fregare l'altro.
Chiaramente non è una buona soluzione.
Chiaramente dobbiamo cambiare.
Dobbiamo trovare il modo
di incoraggiare i paesi a lavorare insieme
un po' meglio.
E perché non lo faranno?
Perché i nostri leader insistono 
a guardare all'interno?
Il primo e più ovvio motivo:
è quello che chiediamo loro di fare.
È quello che diciamo loro di fare.
Quando eleggiamo i governi
o quando tolleriamo governi non eletti,
stiamo dicendo loro 
che quello che vogliamo
è che realizzino per il paese
un certo numero di cose.
Vogliamo che diano prosperità,
crescita, competitività, 
trasparenza, giustizia
e tutte queste cose.
Quindi a meno che 
non chiediamo ai nostri governi
di pensare un po' oltre,
di considerare i problemi globali 
che ci finiranno tutti
se non cominciamo a pensarci,
allora non possiamo accusarli
se continuano a guardare all'interno,
se hanno ancora mentalità ristrette
invece che mentalità allargate.
Questo è il primo motivo 
per cui le cose non cambiano.
Il secondo motivo è che i governi,
proprio come tutti noi,
sono psicopatici culturali.
Non voglio essere grossolano,
ma sapete cos'è uno psicopatico.
Una psicopatico è una persone che,
sfortunatamente,
non ha la capacità di empatizzare
con altri esseri umani.
Quando si guardano intorno,
non vedono altri esseri umani
con vite personali profonde, 
in tre dimensioni
con scopi e ambizioni.
Quello che vedono è un cartonato
ed è molto triste e solitario,
ed è molto raro, fortunatamente.
Ma in realtà, non è vero che
molti di noi non provano molta empatia?
Certo, siamo molto empatici
quando si tratta di affrontare persone
che ci somigliano
che camminano, parlano, mangiano, pregano
e si vestono come noi,
ma quando si tratta di persone 
che non lo sono,
che non si vestono come noi,
non pregano come noi
e non parlano come noi,
non abbiamo la tendenza a vederli
anche noi come dei cartonati?
Questa è una domanda 
che dovremmo porci.
Penso sempre che dovremmo 
tenerla sotto controllo.
Noi e i nostri politici in un certo senso
siamo psicopatici culturali?
Il terzo motivo non vale la pena 
di essere menzionato
perché è molto stupido,
ma i governi credono
che l'agenda interna
e l'agenda internazionale
sono incompatibili e sempre lo saranno.
Non ha senso.
Nel mio lavoro quotidiano, 
sono un consulente politico.
Ho passato gli ultimi 15 anni
a consigliare governi di tutto il mondo,
e in tutto questo tempo non ho mai visto
un singolo problema interno
che non poteva essere risolto
in modo più efficace, 
rapido e con più immaginazione
del trattarlo 
come un problema internazionale,
osservando il contesto internazionale,
confrontando quello che 
hanno fatto gli altri,
coinvolgendo altri, 
lavorando esternamente
invece di lavorare internamente.
Considerato tutto questo, 
potreste chiedervi
perché non funziona.
Perché non possiamo 
far cambiare i nostri politici?
Perché non possiamo chiederglielo?
Io, come tutti voi, 
passo il tempo a lamentarmi
di come sia difficile 
far cambiare le persone,
e non credo che dovremmo lamentarci.
Credo che dovremmo accettare
di essere una specie 
profondamente conservativa.
Non ci piace cambiare.
Esiste per ragioni evolutive 
molto sensate.
Probabilmente non saremmo 
ancora qui oggi
se non fossimo 
così resistenti al cambiamento.
È molto semplice: migliaia di anni fa,
abbiamo scoperto che se continuavamo
a fare le stesse cose, non saremmo morti,
perché le cose 
che abbiamo fatto in precedenza
per definizione non ci hanno ucciso,
e quindi finché continuiamo a farle,
staremo bene,
ed è molto ragionevole 
non fare niente di nuovo,
perché potrebbe ucciderci.
Ma ovviamente, ci sono eccezioni.
Altrimenti, non andremmo da nessuna parte.
Una delle eccezioni, quella interessante,
è quando si può mostrare alla gente
che ci potrebbe essere 
un interesse personale
nel fare quell'atto di fede
e cambiare un po'.
Ho passato gli ultimi 10 o 15 anni
a cercare di scoprire quale potrebbe essere 
quell'interesse personale
che incoraggerebbe non solo i politici,
ma anche le aziende e la popolazione,
tutti noi, a cominciare a pensare 
un po' più apertamente,
a pensare ad un quadro più grande,
non solo verso l'interno, 
qualche volta verso l'esterno.
È qui che ho scoperto
una cosa abbastanza importante.
Nel 2005 ho lanciato uno studio
chiamato Nation Brands Index.
È una ricerca su scala molto grande 
che intervista
una campione molto vasto 
di popolazione mondiale,
un campione che rappresenta 
circa il 70 per cento
della popolazione mondiale,
e ho cominciato a fare 
una serie di domande
su come percepiscono altri paesi.
Il Nation Brands Index negli anni
è diventato un database molto ampio.
Sono circa 200 miliardi di dati
che tracciano ciò che le persone comuni 
pensano degli altri paesi
e perché.
Perché l'ho fatto? Perché i governi 
di cui sono consulente
sono molto ansiosi
per come vengono considerati.
Sanno, in parte perché
li ho incoraggiati a realizzarlo,
che i paesi dipendono
tantissimo dalla loro reputazione
per poter sopravvivere 
e prosperare nel mondo.
Se un paese ha una immagine positiva,
come la Germania o la Svezia 
o la Svizzera,
tutto è facile e tutto è economico.
Arrivano più turisti, più investitori.
Si vendono i prodotti a prezzi più alti.
D'altro canto, per un paese
con una immagine molto debole 
o molto negativa,
tutto è difficile e tutto è costoso.
Quindi i governi 
hanno disperatamente a cuore
l'immagine del loro paese,
perché fa la differenza
su quanti soldi riescono a fare,
ed è quello che hanno promesso di fare
alla popolazione.
Un paio di anni fa, ho pensato
di prendere una pausa e parlare 
a questo gigantesco database
e chiedergli,
perché la gente preferisce un paese
ad un altro?
La risposta che mi ha dato il database
mi ha completamente sbalordito.
Era 6,8.
Non ho tempo per spiegare nei dettagli.
In sostanza quello che mi ha detto --
(Risate) 
(Applausi)
il tipo di paese che preferiamo 
sono i bravi paesi.
Non ammiriamo i paesi soprattutto 
perché sono ricchi,
perché sono potenti, 
perché hanno successo,
perché sono moderni, 
perché sono tecnologicamente avanzati.
Ammiriamo soprattutto 
i paesi che sono bravi.
Cosa intendo per bravi?
Intendiamo i paesi 
che sembrano contribuire
in qualche modo al mondo in cui viviamo,
paesi che rendono il mondo più sicuro
o migliore o più ricco o più giusto.
Questi sono i paesi che ci piacciono.
È una scoperta 
di significativa importanza --
vedete dove voglio arrivare --
perché quadra il cerchio.
Ora posso dire, e lo faccio spesso, 
a qualunque governo,
per fare bene, bisogna essere bravi.
Se volete vendere più prodotti,
se volete ottenere più investimenti,
se volete diventare più competitivi,
dovete cominciare a comportarvi bene,
perché in questo modo 
la gente vi rispetterà
e lavorerà con voi.
Di conseguenza, più collaborate,
più diventate competitivi.
È una scoperta abbastanza importante,
e non appena l'ho scoperto,
ho sentito arrivare un altro indice.
Giuro che invecchiando, 
le mie idee diventano più semplici
e sempre più infantili.
Questa si chiama Good Country Index,
e fa esattamente quello che dice.
Misura, o almeno cerca di misurare,
esattamente quanto ogni paese 
sulla Terra contribuisce
non alla sua popolazione 
ma al resto dell'umanità.
Stranamente, nessuno ha mai pensato
di misurarlo prima.
Il mio collega Dr. Robert Govers ed io 
abbiamo passato
la parte migliore 
di questi ultimi due anni,
con l'aiuto di un gran numero di persone 
molto serie e intelligenti,
a mettere insieme 
tutti i dati affidabili del mondo
che siamo riusciti a trovare 
su quali paesi danno qualcosa
al mondo.
State aspettando 
che vi dica chi c'è in cima.
Ve lo dirò,
ma prima di tutto voglio dirvi
quello che intendo precisamente
quando dico bravo paese.
Non intendo moralmente bravo.
Quando dico quel paese X
è il più bravo paese sulla Terra,
e intendo il più bravo, 
non intendo il migliore.
Migliore è una cosa diversa.
Quando si parla di bravo paese,
si più essere bravi, più bravi o i più bravi.
Non è la stessa cosa di buono, 
migliore e il migliore.
È semplicemente un paese che dà di più
all'umanità di qualunque altro paese.
Non parlo di come si comportano 
in casa propria
perché quello viene misurato altrove.
Vince
l'Irlanda.
(Applausi)
Secondo questi dati,
nessun paese sulla Terra, per abitante,
per dollaro di PIL, contribuisce di più
al mondo in cui viviamo dell'Irlanda.
Cosa significa?
Significa che quando andremo 
a dormire stasera,
per tutti noi negli ultimi 15 secondi, 
prima di addormentarci,
il nostro ultimo pensiero dovrebbe essere,
accidenti, sono contento 
che l'Irlanda esista.
(Risate)
E questo -- 
(Applausi) --
nel profondo di qualunque 
grave recessione economica,
credo che ci sia una lezione 
molto importante:
riuscire a ricordare 
i vostri doveri internazionali
mentre cercate di ricostruire 
la vostra economia,
è veramente importante.
La Finlandia si classifica 
più o meno allo stesso livello.
L'unico motivo per cui è dopo l'Irlanda
è che il suo punteggio più basso 
è più basso di quello dell'Irlanda.
L'altra cosa che noterete dei primi 10
è che sono tutti, 
a parte la Nuova Zelanda,
paesi dell'Europa Occidentale.
Sono anche tutti ricchi.
Questo mi ha demoralizzato,
perché una delle cose che non volevo
scoprire con questo indice
è che è puramente territorio 
dei paese ricchi
aiutare i paesi poveri.
Non si tratta di questo.
Certo, se scendete nella lista,
non ho le slide qui, ma vedrete
una cosa che invece mi ha reso felice,
che il Kenya è nei primi 30,
e questo dimostra 
una cosa molto importante.
Non si tratta di soldi.
Si tratta di atteggiamento.
Si tratta di cultura.
Si tratta di un governo 
e persone che hanno a cuore
il resto del mondo
e hanno l'immaginazione e il coraggio
di guardare all'esterno invece 
di pensare egoisticamente.
Scorrerò le altre slide
in modo che vediate i paesi più in fondo.
C'è la Germania al 13esimo, 
gli Stati Uniti sono al 21esimo,
il Messico è al 66esimo,
e poi abbiamo alcuni 
dei grandi paesi in via di sviluppo,
come la Russia al 95esimo, 
la Cina al 107esimo.
Paesi come la Cina, la Russia e l'India,
che è nella stessa zona della classifica,
in qualche modo non sorprendono.
Hanno passato tanto tempo
negli ultimi decenni 
a costruire la propria economia,
a costruire la propria società 
e il sistema di governo,
ma si spera
che la seconda fase della loro crescita
sarà in qualche modo 
più rivolta all'esterno
di quanto non sia stata finora 
la prima fase.
Poi potete suddividere ogni paese
in termini di tipo di dati 
che hanno contribuito.
Vi permette di farlo.
Da mezzanotte sarà su goodcountry.org,
e potete guardare il paese.
Potete analizzare i dati individuali.
Questo è il Good Country Index.
A cosa serve?
Serve perché voglio cercare
di introdurre questa parola,
o reintrodurre questa parola, 
nel discorso.
Ne ho abbastanza 
di paesi in competizione.
Ne ho abbastanza
di paesi floridi, sani, a forte crescita.
Ne ho abbastanza di paesi felici
perché alla fine è sempre egoistico.
Si tratta comunque di noi,
e se continuiamo a pensare a noi stessi,
siamo veramente nei guai.
Credo che sappiamo tutti
cosa vogliamo sentire.
Vogliamo sentire di bravi paesi,
quindi voglio chiedervi un favore.
Non chiedo molto.
Dovrebbe essere facile da fare
e forse lo troverete anche divertente
e di aiuto,
ed è semplicemente di cominciare 
a usare la parola "bravo"
in questo contesto.
Quando pensate al vostro paese,
quando pensate al paese degli altri,
quando pensate alle aziende,
quando parlate del mondo 
in cui viviamo oggi,
cominciate a usare la parola
nel modo in cui ne ho parlato stasera.
Non bravo, l'opposto di cattivo,
perché è una discussione 
che non finisce mai.
Bravo, l'opposto di egoista,
e bravo è un paese che pensa a tutti noi.
È questo che vorrei che faceste
e vorrei che lo utilizzaste come bastone
con cui colpire i vostri politici.
Quando li eleggete, quando li rieleggete,
quando votate per loro, quando ascoltate
quello che hanno da offrire,
usate la parola, "bravo",
e chiedetevi,
"È questo che farebbe un bravo paese?"
E se la risposta è no, siate sospettosi.
Chiedetevi: è così che si comporta
il mio paese?
Voglio provenire da un paese
in cui il governo, a nome mio,
fa cose del genere?
Oppure, al contrario,
preferisco l'idea di girare il mondo
a testa alta pensando, "Sì,
sono fiero di provenire 
da un bravo paese?"
E tutti vi accoglieranno bene.
Tutti negli ultimi 15 secondi
prima di addormentarsi diranno,
"Dio, sono contento 
che quel paese esista."
Infine, credo,
che sia quello che porterà il cambiamento.
Quella parola, "bravo",
il numero 6,8
e la scoperta che ci sta dietro
mi ha cambiato la vita.
Credo che possa cambiarvi la vita
e credo che possiamo usarlo per cambiare
il modo di comportarsi 
dei nostri politici,
e nel fare questo, 
possiamo cambiare il mondo.
Ho cominciato a pensarla diversamente
sul mio paese 
da quando penso a queste cose.
Pensavo di voler vivere in un paese ricco,
e poi ho cominciato a pensare 
di voler vivere in un paese felice,
ma ho iniziato a rendermi conto, 
che non è sufficiente.
Non voglio vivere in un paese ricco.
Non voglio vivere 
in un paese a rapida crescita
o in un paese competitivo.
Voglio vivere in un bravo paese,
e quindi, spero tanto 
che lo vogliate anche voi.
Grazie.
(Applausi)
(Musica)
["Edipo Re“]
["Il Re Leone"]
["Tito"]
["Frida"]
["Il Flauto Magico"]
["Across The Universe"]
(Applausi)
Julie Taymor: Grazie. Grazie infinite.
Questi sono alcuni esempi di lavori teatrali, opere
e film che ho fatto negli ultimi 20 anni.
Ma adesso vorrei cominciare
riportandovi a un momento
che ho attraversato in Indonesia,
un momento determinante della mia vita
e come tutte le leggende,
queste storie vanno raccontate
più e più volte, per non dimenticarle.
Quando vivo periodi tumultuosi,
come adesso, attraverso le sfide
e il fuoco della trasformazione,
che è quello che fate voi tutti.
Chiunque crei sa che c'è quel punto in cui
non è ancora diventato nè la fenice nè il carbone bruciacchiato
(Risate)
E sono proprio al confine,
di cui vi racconterò, è un'altra storia.
Voglio tornare al periodo dell'Indonesia
quando avevo 21, 22 anni, molto tempo fa,
per una borsa di studio.
Ho trovato me stessa, dopo due anni
di recitazione e apprendimento, sull'isola di Bali,
sul bordo di un cratere, il Gunung Batur.
Ero in un villaggio in cui c'era
una cerimonia di iniziazione per i giovani uomini,
un rito di passaggio.
Ancora non sapevo che sarebbe stato anche il mio.
Ero seduta nella piazza di questo tempio
sotto questo albero di baniano gigante,
al buio, non c'era elettricità, solo la luna piena,
in questa piazza deserta,
e sentii i suoni più meravigliosi,
come un concerto di Charles Ives
ascoltando la musica del gamelan
dei diversi abitanti che accorsero
a questa cerimonia che si teneva ogni cinque anni.
Pensavo di essere sola sotto quell'albero al buio.
Improvvisamente, dal buio,
dall'altra parte della piazza,
vidi un bagliore di specchi illuminati dalla luna.
E questi 20 anziani che avevo visto in precedenza
all'improvviso si alzarono, con uniformi da guerriero
con copricapi e lance.
Non c'era nessuno nella piazza, ero nascosta nell'ombra.
Non c'era nessuno, e spuntarono,
facendo questa incredibile danza.
"Huhuhuhuhuhuhuhahahahaha."
Muovevano i corpi, avanzavano,
e le luci si riflettevano sui loro costumi.
Vado a teatro da quando avevo 11 anni,
a recitare, creare e mi sono detta,
"Per chi stanno recitando
con questi costumi elaborati,
questi straordinari copricapi?"
Mi resi conto che stavano recitando per Dio,
qualunque cosa significhi.
In un modo o nell'altro, non aveva a che fare con la pubblicità.
Non si trattava di soldi.
Non sarebbe stato scritto. Non era una notizia.
C'erano questi incredibili artisti
che mi sembrò passare un'eternità mentre recitavano.
Un attimo dopo,
non appena terminarono, e sparirono nell'ombra,
un giovane uomo con una lanterna in propano si fece avanti,
la appese a un albero, montò una tenda.
La piazza del villaggio si era riempita di centinaia di persone.
E misero in scena un'opera, per tutta la notte.
Gli essere umani avevano bisogno della luce.
Avevano bisogno della luce per vedere.
Quello che ho appreso e capito da questo incredibile
e determinante momento della mia vita di giovane artista
è che bisogna sempre essere fedeli
a quello in cui si crede in quanto artisti in tutto e per tutto,
ma si deve anche essere consapevoli
che il pubblico è là fuori in questo momento delle nostre vite,
e che anch'esso ha bisogno della luce.
È questo incredibile equilibrio
che credo troviamo
quando creiamo qualcosa di innovativo,
Questo è provare a fare qualcosa mai visto in precedenza,
quel mondo immaginario
in cui non si sa dove si andrà a finire davvero,
il sottile confine sul ciglio del cratere
su cui ho camminato tutta la vita.
Quello che vorrei fare ora è raccontarvi
un po'
di come lavoro. Prendiamo "Il Re Leone".
Avete visto molti esempi del mio lavoro,
ma è uno di quelli che la gente conosce.
Parto dalla nozione di ideogramma.
Un ideogramma è come un dipinto a pennello Giapponese.
Tre pennellate e avete un'intera foresta di bambù.
Vado al concetto de "Il Re Leone"
e dico, "Qual è la sua essenza?
Qual è l'astrazione?
Se dovessi ridurre l'intera storia
ad un'immagine, quale sarebbe?"
Il cerchio. Il cerchio. È così ovvio.
Il cerchio della vita. Il cerchio della maschera di Mufasa.
Il cerchio che, arrivando all'Atto II in cui c'è la siccità,
come si esprime la siccità?
È un cerchio di seta sul pavimento
che scompare in un buco sul pavimento del palco.
Il cerchio della vita è presente nelle ruote
delle gazzelle che saltano.
E vedete la meccanica.
Essendo una persona di teatro, quello che so ed amo del teatro
è che quando il pubblico arriva
e sospende il proprio scetticismo,
quando vede arrivare uomini e donne
con un vassoio d'erba sulla testa,
sa che è la savana.
Non lo mette in dicussione.
Amo la realtà apparente del teatro.
Mi piace che la gente sia disposta a riempire i vuoti.
il pubblico è disposto a dire,
"Oh, so che non è un sole vero.
Avete preso delle bacchette.
Avete aggiunto seta nella parte inferiore.
Avete appeso questi pezzi. Lo lasciate cadere sul pavimento.
E mentre sorge con le corde, vedo che è un sole."
Ma la sua bellezza è che si tratta di seta e bacchette.
E in qualche modo, è ciò che lo rende spirituale.
Questo è quello che vi emoziona.
Non è il letterale sorgere del sole.
È la sua arte.
A teatro, per quanto la storia sia critica
come lo è il libro e la lingua,
il raccontare la storia, come viene raccontata,
la meccanica, i metodi utilizzati,
valgono quanto la storia stessa.
Sono una che ama l'alta tecnologia e la bassa tecnologia.
Potrei andare da --
Per esempio, vi mostrerò un po' di "Spider-Man" più avanti,
queste incredibili macchine che spostano le persone.
Ma il fatto è che, senza il ballerino
che sa come usare il corpo e oscillare su quelle corde,
sono inutili.
Vi mostrerò
alcuni spezzoni dall'altro grande progetto della mia vita quest'anno,
"La Tempesta".
È un film. Ho fatto "La Tempesta" sul palco tre volte
a teatro dal 1984, '86,
e adoro l'opera.
L'ho sempre fatta con un Prospero maschile.
E all'improvviso, ho pensato,
"Chi prendo per interpretare Prospero?
Perché non Helen Mirren? È una grande attrice. Perché no?"
Questo materiale funzionava ugualmente anche per una donna.
Ora, diamo un'occhiata ad alcune delle immagini
da "La Tempesta".
(Musica)
(Video) Prospera: Hai tu eseguito, o spirito, la tempesta punto per punto, secondo i miei dettami?
Ariel: Ho abbordato, dapprima, il vascello del re, fiammeggiavo terrore.
Prospera: Non appena si furon visti, subito si sono scambiata sguardi d'amore.
Miranda: Mi ami?
Ferdinand: Oltre ogni limite.
HM: Sono l'uno nelle mani dell'altro.
Trinculo: La miseria fa conoscere all'uomo strani compagni
(Musica)
In cerca di affari, governatore?
Calibano: Non sei caduto dal cielo?
Stephano: Sono caduto dalla luna, te lo assicuro.
Prospera: Calibano!
Calibano: L'isola è mia.
Prospera: Per questo, ti assicuro, stanotte avrai crampi.
Antonio: Guarda tuo fratello, certo non varrebbe più della terra dove giace.
Sebastian: Sguaina la spada.
E io, il re, ti donerò il mio affetto.
Prospera: A tutti e tre darò la caccia fino a farli ruggire.
Ariel: Io vi ho resi pazzi.
Prospera: Noi siamo della materia di cui son fatti i sogni.
E la nostra piccola vita è circondata da un sonno.
(Musica)
JT: Ok.
(Applausi)
Sono passata dal teatro, a fare "La Tempesta"
sul palco in una produzione a budget molto ridotto
molti anni fa,
adoro l'opera, e penso anche
che sia l'ultima opera di Shakespeare,
e si presta veramente al cinema, come vedete.
Ma vi farò un piccolo esempio su come
come lo si mette in scena a teatro
e come poi si prende la stessa idea o storia
e la si sposta al cinema.
L'ideogramma di cui vi parlavo prima,
qual è per "La Tempesta"?
Se dovessi riassumere,
quale sarebbe l'immagine
a cui mi attaccherei?
Il castello di sabbia,
l'idea dell'educazione contro la natura,
che costruiamo queste civiltà --
ne parla alla fine, la Prospera di Helen Mirren --
le costruiamo, ma secondo natura, sotto la grande tempesta,
queste torri coperte dalle nuvole, questi meravigliosi palazzi svaniranno
e non lasceranno niente alla spalle.
Così a teatro, ho dato il via all'opera,
c'era un rastrello nero per sabbia, un fondale bianco,
e c'era una ragazzina, Miranda, all'orizzonte,
che costruiva un castello di sabbia con l'acqua.
E mentre era lì sul bordo del palco,
due macchinisti tutti in nero
con annaffiatoi correvano in cima,
cominciavano a versare acqua sul castello di sabbia,
e il castello di sabbia cominciava a gocciolare e sprofondare,
ma prima di farlo,
il pubblico ha visto i macchinisti vestiti di nero.
Il mezzo era visibile. Era banale. L'abbiamo visto.
Ma mentre cominciavano a versare l'acqua,
la luce passava dal mostrare i macchinisti in nero
a concentrarsi proprio sull'acqua stessa,
questa magia approssimativa che facciamo a teatro.
E all'improvviso, il punto di vista del pubblico cambia.
Diventa qualcosa di magicamente grande.
Diventa il temporale.
Gli attori mascherati, i burattinai, spariscono,
e il pubblico fa un balzo in questo mondo,
in questo mondo immaginario de "La Tempesta" che accade davvero.
La differenza
trasportandolo al cinema,
è che ho iniziato il film
con un'inquadratura stretta di un castello di sabbia nera.
Quello che può fare il cinema,
usando la telecamera, la prospettiva,
e anche i piani lunghi e stretti,
è cominciare con un dettaglio del castello di sabbia,
mentre si allontana,
si vede che è una miniatura posata nel palmo
della mano della bambina.
Così ho potuto giocare con il mezzo,
e questo è il motivo per cui
mi muovo da un mezzo espressivo all'altro.
Ora passiamo a "Spider-Man".
(Musica)
(Video) Perter Parker: ♪ Sull'orlo del precipizio,
posso volare via da tutto questo. ♪
JT: Cerchiamo di fare tutto dal vivo a teatro
cosa che non si può fare in due dimensioni
in un film o alla televisione.
PP: ♪ Sollevati e prendi il controllo. ♪
George Tsypin: Guardiamo New York dal punto di vista di Spider-Man.
Spider-Man non è legato alla gravità.
Nello spettacolo neanche Manhattan è legata alla gravità.
PP: ♪ Sii te stesso e alzati oltre tutto questo. ♪
Ensemble: ♪ Sock! Bonk! ♪
♪ Slam! Scratch! ♪
Danny Ezralow: Non voglio neanche che pensiate che ci sia un coreografo.
Quello che sta accadendo è reale.
Preferisco che vediate le persone muoversi,
e dire, "Wow, cos'era quello?"
(Musica)
JT: Se do abbastanza movimento alla scultura,
e l'attore muove la testa, avete l'impressione che sia vivo.
È un fumetto dal vivo. È un fumetto che prende vita.
(Musica)
Bono: Sono miti.
Questi eroi dei fumetti sono leggende moderne.
PP: ♪ Credono. ♪
(Urla)
(Musica)
(Applausi)
JT: Ohhh. Cos'era quello?
Circo, rock 'n' roll, dramma.
Cosa diavolo stiamo facendo su quel palco?
Un'ultima storia, molto rapidamente.
Dopo essere stata nel villaggio, attraversai il lago,
e vidi che il vulcano stava eruttando
dall'altra parte, il Gunung Batur,
e c'era un vulcano inattivo accanto a quello attivo.
Non pensavo che sarei stata inghiottita dal vulcano,
e sono qui.
Ma è molto facile da scalare, non è vero?
Ci si aggrappa alle radici,
si mettono i piedi sulle rocce piccole
e si sale, si arriva in cima.
Ero con un buon amico che faceva l'attore,
e abbiamo detto, "Andiamo su.
Vediamo se riusciamo ad arrivare vicino all'orlo
di quel vulcano in eruzione."
Ci arrampicammo e arrivammo in cima,
siamo in cima, sul precipizio,
Roland sparisce nel fumo di zolfo
dall'altra parte del vulcano,
e sono lassù da sola
su questo incredibile precipizio.
Avete sentito i testi?
Sono sul precipizio e guardo giù
in un vulcano estinto alla mia sinistra.
Alla mia destra c'è scisto puro. Viene fuori.
Sono in infradito e pareo. Era tanti anni fa.
Niente scarponcini da trekking.
Ed è sparito, questo folle attore francese girovago,
sparito nel fumo, e mi rendo conto,
di non potere ripercorrere la strada che avevo percorso. Non posso.
Così butto la fotocamera. Butto gli infradito,
e guardo la linea proprio di fronte a me.
Mi misi a quattro zampe come un gatto,
e mi tenevo con le ginocchia da entrambi i lati
di questa linea di fronte a me,
per 30 metri o 10 metri, non lo so.
Il vento soffiava forte,
e l'unico modo per arrivare dall'altra parte
era seguire la linea di fronte a me.
Lo so che ci siete passati tutti.
Sto affrontando la sfida proprio ora.
è la mia prova del fuoco.
Sono le prove del fuoco della mia compagnia.
Sopravviviamo perché la nostra sigla è "Elevarsi".
Un ragazzo cade dal cielo, si eleva.
È proprio lì nel palmo delle nostre mani,
delle mani della mia compagnia.
Ho dei collaboratori meravigliosi, e noi in quanto creatori
ci arriviamo solo insieme.
So che lo capite.
Continuate ad andare avanti,
e vedrete questa cosa straordinaria
davanti ai vostri occhi.
Grazie.
(Applausi)
Cercherò di darvi la mia visione del mondo,
con i problemi e le opportunità con cui ci confrontiamo,
e alla fine vi chiederò se dovremmo essere ottimisti o pessimisti.
Vi svelerò anche un segreto, ovvero perché io sia un inguaribile ottimista.
Iniziamo da un film di Al Gore che forse avete già visto.
Credo abbiate visto tutti 'Una scomoda verità'. Questo è un po' più scomodo.
(Video) Uomo: ... una domanda estremamente pericolosa.
Perché, per quanto ne sappiamo al momento, non abbiamo idea di cosa potrebbe succedere.
In questo stesso istante, l'uomo sta forse cambiando inconsapevolmente il clima del mondo
con i rifiuti della sua civilizzazione.
A causa del rilascio annuo, attraverso fabbriche e automobili,
di più di 6 miliardi di tonnellate di diossido di carbonio -
che porta l'aria ad assorbire il calore del sole -
la nostra atmosfera si sta surriscaldando.
È un male?
Beh, è stato calcolato che un aumento di pochi gradi nella temperatura della terra
comporterebbe lo scioglimento delle calotte polari.
E se ciò dovesse verificarsi, un mare interno sommergerebbe gran parte della valle del Mississippi.
I turisti, a bordo di navi dal fondo trasparente, osserverebbero le torri sommerse di Miami
solcando acque tropicali profonde poco meno di 50 metri.
Perché, quando parliamo di meteo, non abbiamo solo a che fare con una quantità di forze
in cui nemmeno i fisici nucleari si imbattono, ma con la vita stessa.
Larry Brilliant: Come dovremmo sentirci sapendo
che per 50 anni, in cui si sapeva dell'esistenza del problema, si sia ottenuto così poco?
Dipende da quali siano i nostri obiettivi.
Per quanto riguarda i miei, mi affido sempre al motto di Ghandi.
Quando si chiedeva al Mahatma Ghandi:
"Come fa a sapere se la prossima azione che compirà è quella giusta
o quella sbagliata?" lui rispondeva: "Pensa al volto dell'essere umano più povero
e più debole che tu abbia mai incontrato,
e chiediti se ciò che intendi fare sarà d'aiuto a quella persona.
Se la risposta è sì, allora è la cosa giusta da fare. Se è no, ripensaci."
Per tutti noi qui presenti, non si tratta solo di pensare ai più poveri e ai più deboli,
ma alla comunità, alla cultura, al mondo stesso.
Le dinamiche attuali che coinvolgono le persone ai margini della nostra società,
ovvero i più poveri e deboli,
porterebbero ad essere fortemente pessimisti.
Ma ci sono anche ottime ragioni per essere ottimisti.
Analizziamo entrambe le posizioni. Innanzitutto, le macro tendenze.
Al momento il cambiamento climatico è pari a due, tre gradi di innalzamento delle temperature.
Questi porteranno all'innalzamento del mare. Il sale si depositerà nei pozzi e nella terra,
colpendo soprattutto i più poveri e i più deboli,
come farà pure l'aumento della popolazione.
Anche se abbiamo evitato l'esplosione demografica di Paul Ehrlic
e non arriveremo a 20 miliardi di persone in questo decennio, come aveva previsto,
consumiamo la stessa quantità di cibo di 20 miliardi di persone.
E consumiamo così tanto che, un aumento da 6,5 a 9,5 miliardi di persone
nell'epoca dei nostri nipoti, colpirà in modo sproporzionato
i più poveri e i più deboli.
Ecco perché si spostano verso le città.
Ecco perché nel giugno di quest'anno sono arrivate al 51 percento le persone che vivono nelle città,
nei bassifondi, nelle baraccopoli, nelle bidonville.
Le aree rurali non sono più produttive come un tempo.
La rivoluzione verde non è mai arrivata in Africa.
E a causa della desertificazione, delle tempeste di sabbia, il Deserto del Gobi, l'Ogaden,
è sempre più difficile che un ettaro
produca le stesse calorie di 15 anni fa.
E la razza umana sta iniziando a consumare sempre più carne.
In Africa lo scorso anno, gli africani hanno consumato 600 milioni di animali selvatici,
per un totale di 2 miliardi di chili.
Ed ogni chilo di questa carne conteneva centinaia di migliaia di nuovi virus
mai catalogati e dalla sequenza genomica a noi sconosciuta.
Sconosciuta ci è anche la loro capacità di creare pandemie,
ma siamo pronti per nuove malattie infettive trasmesse dagli animali.
Lo sviluppo tecnologico è, a mio modo di vedere, esponenziale.
E molti di noi ne beneficiano. Ma ha anche un risvolto negativo:
vedi le armi biologiche o la tecnologia che aumenta la tendenza allo scontro,
facendo crescere la rabbia, l'odio ed ogni sentimento di emarginazione.
Di fatto, con l'aumento della globalizzazione,
molto vantaggiosa per alcuni e ancor più svantaggiosa per altri,
oggi il mondo è più vario e più ingiusto di quanto sia forse mai stato nella storia.
L'un percento di noi possiede il 40 percento dei beni e dei servizi.
Cosa accadrà se il miliardo di persone che oggi vive con meno di un dollaro al giorno
salirà a tre miliardi nei prossimi 30 anni?
Quell'un percento possiederà ancor più del 40 percento dei beni e dei servizi mondiali.
Ma non perché sia diventato più ricco,
bensì perché il resto del mondo sarà diventato più povero.
La scorsa settimana al TED Awards, Bill Clinton ha dichiarato:
"La situazione attuale è senza precedenti, iniqua, ingiusta ed instabile."
Ci sono dunque molte ragioni per essere pessimisti.
Quella in Darfur, all'origine, era una guerra per le risorse.
Lo scorso anno in Cina ci sono state 85.000 rivolte,
230 al giorno, in cui è dovuta intervenire la polizia.
La maggior parte sono state scatenate dall'accesso alle risorse.
Siamo di fronte ad una quantità di disastri mai registrata prima,
Alcuni dovuti al tempo, altri ai diritti umani, alle epidemie.
E le nuove malattie emergenti potrebbero rendere il virus H5N1 e l'influenza aviaria
delle bizzarre anticipazioni di ciò che accadrà. È un mondo destabilizzato.
E al contrario dell'instabilità mondiale di un tempo, verrà trasmessa su Youtube,
la vedrete sulla TV digitale e sui vostri cellulari.
A cosa ci porterà?
Secondo alcuni alla rabbia, alla violenza settaria e religiosa, al terrorismo.
Secondo altri, alla chiusura in se stessi, al nichilismo, al materialismo.
E secondo noi, attivisti ed imprenditori, dove ci condurrà?
Guardando a questo andamento, ci scoraggiamo o ci attiviamo?
Concentriamoci su un caso, quello del Bangladesh.
Innanzitutto, se le emissioni di diossido di carbonio si fermassero oggi,
il surriscaldamento globale continuerebbe.
E anche con il surriscaldamento, se guardate queste linee blu,
la linea tratteggiata mostra che se anche le emissioni dei gas effetto serra si interrompessero oggi,
nei prossimi decenni si verificherebbero innalzamenti del livello del mare.
Un innalzamento minimo da 50 a 70 centimetri del livello del mare è ciò che possiamo augurarci
e che potrebbe essere 10 volte peggio.
Quale sarà la conseguenza per il Bangladesh? Vediamo.
Qui c'è il Bangladesh.
Il 70 percento del paese si trova a meno di un metro e mezzo sopra il livello del mare.
Saliamo e osserviamo l'Himalaya.
Guardiamo come il surriscaldamento globale lo farà sciogliere. Arriva ancora più acqua,
le area disboscate, qui nel Tarai, saranno incapaci di assorbire l'emissario,
perché gli alberi sono come cannucce che assorbono l'acqua in eccesso.
Spostiamoci ora a sud, attraverso il Kali Gandaki.
Molti di voi, credo, probabilmente ci sono andati a fare trekking.
Ci spostiamo giù, guardiamo il Bangladesh
e vediamo l'impatto che avranno l'arrivo dell'acqua dal nord
e l'aumento del mare a sud.
Osserviamo i 5 maggiori fiumi del Bangladesh.
Guardiamo ora da sud, a salire, in rilievo.
Un minimo di 50 fino a 70 centimetri di innalzamento del mare,
unito a crescenti piene dell'Himalaya. Guardate qui.
100 milioni di rifugiati del Bangladesh potrebbero migrare
in India e in Cina.
E questo è il problema di un singolo paese.
Ma se pensate al mondo, a tutta la Terra, ovunque ci siano terre basse,
zone popolate vicine a corsi d'acqua,
scoprirete che l'innalzamento del livello del mare metterà in crisi la nostra esistenza.
L'Africa sub-sahariana e persino la nostra baia di San Francisco.
Siamo tutti nella stessa barca.
Non è qualcosa che accade a persone lontane e sconosciute.
Il surriscaldamento globale ci riguarda tutti, nello stesso momento.
Come pure le nuove malattie infettive,
nomi che non avevate mai sentito fino a 20 anni fa: l'ebola, la febbre di lassa, il vaiolo delle scimmie.
con l'assottigliarsi della fascia verde che separa gli esseri umani dagli animali,
viviamo nello stesso ambiente virale.
Ricordate? 20 anni fa nessuno aveva mai sentito parlare della febbre West Nile.
E poi abbiamo visto come, da un caso giunto sulla costa orientale degli Stati Uniti,
il virus si sia spostato ogni anno verso occidente.
Ricorderete come nessuno avesse mai sentito parlare del virus ebola
fino a quando centinaia di persone ne sono morte nell'Africa centrale.
Sfortunatamente, è solo l'inizio.
Ci sono 30 nuove malattie infettive che
negli ultimi 30 anni sono passate dagli animali a noi.
Ce n'è abbastanza per essere pessimisti.
Ma vediamo ora perché essere ottimisti. (Risate)
Basta con le cattive notizie. Gli esseri umani sono sempre stati pronti per le sfide.
Per rinfrescarvi la memoria, basta guardiate la lista dei Premi Nobel.
Abbiamo già vissuto tutto questo: eravamo paralizzati dalla paura, incapaci di agire,
e poi qualcuno - magari uno di quelli qui presenti - ha preso in mano la situazione
e ha creato un'organizzazione per la responsabilità sociale dei medici,
che lotta contra la minaccia nucleare,
Medici senza Frontiere, che ha rinnovato il suo impegno al soccorso in caso di disastri,
Mohamed ElBaradei, e l'incredibile speranza ed ottimismo che
ha donato a tutti noi, e il nostro Muhammad Yunus.
Abbiamo visto come il vaiolo sia stato debellato.
Quest'anno potremmo assistere all'estirpazione della poliomielite.
Lo scorso anno ci sono stati solo 2.000 casi nel mondo.
Il prossimo anno potremmo sconfiggere definitivamente la dracunculiasi
di cui esistono ancora solo 35.000 casi al mondo.
20 anni fa ce n'erano 3 milioni e mezzo.
È nata una nuova malattia, ma non è come queste 30 nuove malattie infettive.
Si chiama sindrome dell'agiatezza immediata. (Risate)
È un fenomeno incredibile.
In ogni parte del mondo tecnologizzato, vediamo giovani colpiti
da questa sindrome improvvisa.
Ma usano la loro agiatezza in un modo in cui i loro antenati non hanno mai fatto.
Non aspettano di morire per creare una fondazione.
Sfruttano i propri soldi, le proprie risorse, i loro cuori e il loro impegno
al fine di rendere il mondo un posto migliore.
Di sicuro, nulla può darvi più ottimismo di questo.
Altri motivi per essere ottimisti.
Negli anni '60, quanto ero giovane, ci fu un movimento.
Ci sentimmo tutti parte di quel movimento secondo cui un mondo migliore era a portata di mano,
e si assisteva alla nascita di un mondo libero dall'odio, dalla violenza, dal pregiudizio.
Oggi esiste un altro movimento. Un movimento per salvare la Terra.
È solo all'inizio.
5 anni fa un gruppo di attivisti del mondo della finanza si riunì
per impedire ad un'azienda texana di costruire nove impianti elettrici alimentati a carbone,
che avrebbero contribuito alla distruzione dell'ambiente.
6 mesi fa, si è costituito un gruppo di attivisti per sostenere
il governatore repubblicano della California nell'approvazione dell'AB 32,
la legge più importante nella storia dell'ambiente.
Al Gore ha fatto presentazioni alla Camera e al Senato in qualità di testimone esperto.
Vi rendete conto? (Risate)
Assistiamo a un'alleanza fra scienza e religione che fino a 5 anni fa
non avrei creduto possibile, visto che la comunità evengelica
ha compreso la situazione disperata del surriscaldamento globale.
Ed ora 4.000 chiese sostengono il movimento per l'ambiente.
C'è di che essere molto ottimisti.
Il piano europeo 20-20-'20 è un'invenzione stupefacente,
qualcosa che dovrebbe farci sentire tutti speranzosi verso il futuro.
Il 14 aprile, inoltre, sarà la giornata dello 'Step it Up', in cui migliaia
di singoli gruppi di attivisti nel sociale protesteranno in tutti gli Stati Uniti
contro la legge, spingendo affinché la legge metta un freno al surriscaldamento.
Mentre il 7 luglio, in tutto il mondo - l'ho appreso solo ieri -
si terranno i concerti del 'Live Earth' mondiale.
La spinta ottimistica verso la salvezza della terra è palpabile.
Ora, ciò non significa che la gente sappia che il surriscaldamento globale
colpisce soprattutto i più poveri e i più deboli.
Significa che la gente ha fatto il primo passo,
ovvero sta andando oltre il proprio interesse personale.
Ma noto nelle grandi fondazioni come CARE, Rockefeller,
Rockefeller Brothers Fund, Hewlett, Mercy Corps, voi di Google,
e in molte altre organizzazioni, che si inizia a capire che abbiamo bisogno
di lavorare non solo alla prevenzione di base del surriscaldamento globale,
ma anche alla fase successiva che riguarda le ripercussioni che avrà
sui più poveri e sui più indifesi.
Per quanto mi riguarda, ho un altro motivo per essere un incurabile ottimista.
Avete ascoltato così tante storie entusiasmanti, e ne ho sentite così tante ieri sera,
che ho pensato di voler condividere anche un po' della mia.
I miei studi in medicina non sono stati propri quelli tradizionali.
Ho vissuto in un monastero sull'Himalaya, ho studiato con un insegnante molto saggio,
che un giorno mi ha sbattuto fuori a calci dal monastero, dicendomi che quello era il mio destino -
come Yoda - e il mio destino era andare a lavorare per OMS
e aiutare a debellare il vaiolo,
quando ancora un programma contro il vaiolo nemmeno esisteva.
Il fatto che il vaiolo sia stato debellato dovrebbe rendervi ottimisti,
perché è stata la peggior malattia della storia.
Nell'ultimo secolo - quello conclusosi sette anni fa -
mezzo miliardo di persone sono morte di vaiolo.
Più del totale dei decessi di tutte le guerre della storia,
più del totale causato da ogni altra malattia infettiva nella storia.
Nell'estate dell'amore libero, quella del 1967, due milioni di persone, bambini, morirono di vaiolo.
Non è preistoria.
Quando si legge nella Bibbia della piaga delle pustole, si parla di vaiolo.
Il faraone Ramses quinto, che vediamo nella foto, morì di vaiolo.
Per debellare il vaiolo, abbiamo dovuto reclutare il maggior spiegamento di forze mai visto nella storia delle Nazioni Unite.
Ci siamo recati in ogni casa, in India, alla ricerca del vaiolo - 120 milioni di case,
una volta al mese, per circa due anni.
Per un crudele rovescio di fortuna, dopo che avevamo quasi avuto la meglio sulla malattia -
e qui c'è una lezione per chi opera nel sociale: il regno della fase finale.
Quando avevamo quasi debellato il vaiolo, è ricomparso,
perché l'azienda locale di Tatanagar attirava i lavoratori,
che venivano a cercare lavoro.
E contrassero il vaiolo nell'ultimo posto in cui era presente,
e tornarono a casa per morire.
E nel farlo portarono il vaiolo in altri 10 paesi
riaccendendo l'epidemia.
Dovemmo ricominciare da capo.
Ma alla fine ce l'abbiamo fatta e l'ultimo caso di vaiolo [riguarda]
questa bambina, Rahima Banu - Barisal in Bangladesh.
Con un suo colpo di tosse o un suo respiro, l'ultimo virus di vaiolo ha lasciato i suoi polmoni
è caduto a terra e il sole l'ha ucciso,
ponendo così fine alla catena di contagio della peggior piaga della storia.
Come fa questo a non rendervi ottimisti?
Una malattia che ha mietuto centinaia di migliaia di vittime in India, ha reso cechi
la metà di coloro che in India non hanno la vista, è scomparsa.
E, cosa ancor più importante per noi qui riuniti, è nato un legame.
Medici, operatori sanitari, provenienti da 30 paesi,
di ogni razza, credo, colore, hanno collaborato,
lottato dalla stessa parte,
combattuto contro un nemico comune, non tra di loro.
Come fa questo a non darvi speranza nel futuro?
Grazie molte.
(Applausi)
Nei prossimi 5 minuti
intendo trasformare il vostro rapporto col suono.
Lasciatemi iniziare con l'osservazione che la maggior parte dei suoni che ci circondano è casuale.
e che la maggior parte di essi è sgradevole. (Rumore di traffico)
Ci mettiamo agli angoli di una strada, gridando sopra a rumori tipo questo,
facendo finta che non esistano.
Bene, questa abitudine di sopprimere il suono ha fatto sì che il nostro
rapporto col suono sia diventato ampiamente inconsapevole.
Ci sono 4 modi principali in cui il suono vi condiziona in ogni momento,
e vorrei portarli alla vostra attenzione oggi.
Il primo è fisiologico. (Sveglie ad alto volume)
Mi spiace. Vi ho appena dato una botta di cortisolo, l'ormone dell'aggressività/fuga.
I suoni condizionano le vostre secrezioni ormonali in ogni momento,
ma anche la respirazione, il battito cardiaco, è appena successo anche a me,
e le onde cerebrali.
Non sono solo suoni spiacevoli come quelli a farlo.
Questa è un'onda. (Onde dell'oceano)
Ha una frequenza di circa 12 cicli per minuto.
La maggior parte della gente la trova molto rilassante,
e, cosa interessante, 12 cicli per minuto
è all'incirca la frequenza del respiro di una persona che dorme.
C'è una profonda somiglianza con l'essere a riposo.
L'associamo anche all'essere privi di stress,
e in vacanza.
Il secondo modo in cui il suono ci condiziona è psicologico.
La musica è la forma di suono più potente che conosciamo
che condiziona il nostro stato emotivo. (Adagio di Albinoni)
E' garantito che questo farà sentire la maggior parte di voi abbastanza triste
se lo lascio suonare.
La musica non è l'unico tipo di suono, comunque, che condiziona le vostre emozioni.
Anche i suoni della natura possono farlo
Il canto degli uccelli, per esempio, è un suono che la maggior parte delle persone
trova rassicurante. (Uccelli che cinguettano)
C'è una ragione per questo. In centinaia di migliaia di anni
abbiamo imparato che quando gli uccelli cantano siamo al sicuro.
E' quando smettono che bisogna di preoccuparsi.
Il terzo modo in cui il suono vi condiziona è cognitivamente.
Non siete in grado di capire due persone che parlano contemporaneamente ("Se state ascoltando questa versione di")
("me siete sulla traccia sbagliata") o in questo caso una persona che parla due volte.
Provate ad ascoltare l'altra. ("Dovete scegliere quale me ascoltare.")
Abbiamo molta poca banda per processare gli input uditivi,
che è la ragione per cui un rumore come questo -- (Rumori di un ufficio) --
è estremamente dannoso per la produttività.
Se dovete lavorare in un ufficio a pianta aperta come questo,
la vostra produttività è grandemente ridotta.
E quale che sia il coefficiente a cui pensate, probabilmente non è negativo quanto questo.
(Musica sinistra)
Negli uffici a pianta aperta siete produttivi un terzo di quanto non lo sareste in una stanza tranquilla.
E ho un suggerimento per voi. Se dovete lavorare in spazi come questo,
portatevi delle cuffie, con un suono rilassante come il canto degli uccelli.
Mettetele su e la vostra produttività aumenterà di tre volte.
Il quarto modo nel quale il suono ci condiziona è comportamentale.
Con tutto ciò che accade nel mentre, sarebbe incredibile
se il nostro comportamento non mutasse.
(Musica techno in macchina) Chiedetevi: questa persona riuscirà mai a guidare
ad una velocità costante di 28 miglia (45 km) all'ora? Non penso proprio.
Come minimo ci si allontana da suoni sgradevoli
verso suoni piacevoli.
Per cui se vi facessi sentire questo -- (Martello pneumatico) --
per più di qualche secondo, vi sentireste a disagio;
per più di qualche minuto, lascereste la stanza in massa.
Per le persone che non possono allontanarsi da suoni come questo,
è estremamente dannoso alla salute.
E non è la sola cosa che un brutto suono danneggia.
Molti suoni che si sentono nei negozi sono inappropriati e casuali e, persino, ostili
e hanno un drastico effetto sulle vendite.
Quanti di voi che lavorano nel commercio preferiranno girarsi da un'altra parte
prima che io mostri questa diapositiva.
Perdono fino al 30 percento dei loro affari,
le persone lasciano il negozio più in fretta o tornano indietro sulla porta.
L'abbiamo fatto tutti, lasciare un posto
perché il rumore dentro è così terribile.
Voglio spendere solo un momento per parlare
del modello che abbiamo sviluppato, che ci permette di cominciare dall'alto
e osservare i fattori del suono, analizzare il paesaggio sonoro,
e poi predire i quattro risultati di cui ho appena parlato.
O di cominciare dal basso
e dire quale risultato vogliamo ottenere,
e poi progettare un paesaggio sonoro per avere l'effetto desiderato.
Alla fine abbiamo delle teorie scientifiche da applicare.
Noi operiamo nel settore della progettazione di paesaggi sonori.
Solo una parola sulla musica. La musica è il suono più potente che ci sia.
Spesso sfruttato in modo inappropriato.
E' potente per due ragioni. La riconosci subito.
E la associ in modo molto potente.
Vi farò due esempi. (Primo accordo di "A Hard Day's Night" dei Beatles)
La maggior parte di voi la riconosce immediatamente.
I più giovani, forse no. (Risata)
(Le prime due note de "Lo Squalo") E la maggior parte di voi associa questo a qualcosa!
Ora, questi sono campioni musicali da un secondo.
La musica è molto potente. E purtroppo
sta riempiendo gli spazi commerciali in modo spesso inappropriato.
Spero che questo cambi nei prossimi anni.
Fatemi parlare dei marchi per un istante,
perché alcuni di voi possiedono dei marchi. Ogni marchio è là fuori
a produrre suoni in questo momento.
Ci sono otto espressioni di un marchio nel suono.
Sono tutte importanti. Ogni marchio ha bisogno di centrarsi su delle linee guida.
Sono lieto di dire che sta cominciando ad accadere.
(Jingle della pubblicità della Intel)
Tutti voi la riconoscete. (Suoneria Nokia) Questa è la
canzoncina più suonata nel mondo oggi.
1,8 miliardi di volte al giorno viene suonata questa canzoncina.
E alla Nokia non costa assolutamente nulla.
Vi lascio con quattro regole d'oro, per quelli di voi che hanno un'impresa,
a proposito di musichette commerciali.
Primo: che siano coerenti,
che puntino nella stessa direzione della vostra comunicazione visiva.
Questo aumenta l'impatto di oltre il 1.100 percento.
Se la vostra musica punta nella direzione opposta, non combacia,
riducete l'impatto dell'86 percento.
E' un ordine di grandezza, in più o in meno.
E' importante.
Secondo, rendetela appropriata alla situazione.
Terzo, fatela di qualità. Date qualcosa alla gente con il suono.
Non bombardatela semplicemente con delle cose.
E, infine, testatela e testatela ancora.
Il suono è complesso. Ci sono molte contrastanti influenze.
Può essere un po' come un piatto di spaghetti:
a volte bisogna solo mangiarlo per vedere che succede.
Per cui spero che questa chiacchierata abbia alzato il “volume” della vostra consapevolezza.
Se state ascoltando con attenzione,
potete prendere controllo del suono che vi circonda.
Fa bene alla salute. Fa bene alla produttività.
Se tutti noi facessimo questo ci ritroveremmo in uno stato
che mi piace pensare del vivere sonoramente bene nel mondo (battuta).
Vi lascio con ancora un po’ di cinguettio di uccelli. (Uccelli che cantano)
Ne raccomando almeno cinque minuti al giorno, ma non c'è una dose massima.
Grazie per avermi prestato le vostre orecchie oggi.
(Applauso)
Sono qui per dirvi
che abbiamo un problema con i maschi
un problema serio.
La cultura maschile nella scuola non funziona.
E voglio spiegarvi
come pensiamo di risolvere il problema.
Comincio col dire che questo è un bambino
e che questa è una bambina.
E' l'immagine stereotipata
di un maschietto e una femminuccia.
Se semplifico le differenze tra i sessi
allora non date peso a ciò che dico.
Non lo farò, non mi interessa.
Ecco altri tipi di maschio e femmina
Non tutti i maschi
rientrano in queste rigide definizioni
di ciò che consideriamo maschi e femmine.
Non tutte le bambine rientrano
nella nostra idea delle femmine.
In genere, i maschi tendono a essere in un certo modo
e le bambine a essere nel loro.
Il punto è che per i maschi
il modo di essere e la cultura
nella scuola di oggi non funzionano.
Come lo sappiamo?
Il "Progetto 100 Ragazze"
ci rivela statistiche interessanti.
Esempio: per ogni 100 femmine sospese da scuola
di maschi sospesi ce ne sono 250.
Per ogni 100 femmine espulse da scuola
i maschi espulsi da scuola sono 335.
Per ogni 100 femmine in scuole speciali
ci sono 217 maschi.
Per ogni 100 ragazze con problemi di apprendimento
di ragazzi ce ne sono 276.
Per ogni 100 femmine
con una diagnosi per disturbi emotivi
troviamo 324 maschi.
e poi questi numeri salgono parecchio
se sei di pelle nera,
se per caso sei povero,
o se sei in una scuola troppo affollata.
E se sei un ragazzo
hai 4 volte più probabilità
di una diagnosi per ADHD
disordine di iperattività.
C'è però un'altra faccia della medaglia.
E' importante riconoscere
che alle donne serve ancora aiuto a scuola
che guadagnano di meno
anche per categoria di lavoro
le ragazze continuano ad avere difficoltà
in matematica e nelle scienze.
E' tutto vero.
Ma questo non ci impedisce
di notare carenze nel leggere e scrivere
tra i maschi di un'età compresa tra i 3 e i 13 anni.
Quindi dobbiamo notarlo.
Anzi, dovremmo fare come loro
dato che le iniziative e i programmi
che vengono attuati
per le donne in scienza, matematica e ingegneria
sono fantastici.
Sono stati molto utili
alle ragazze in questi campi.
Dovremmo pensare
a come farlo anche per i maschi
durante i primi anni di scuola.
Anche dopo che sono cresciuti
troviamo che il problema rimane.
Se guardiamo alle università
il 60% delle lauree oggi vanno alle donne,
ed è un cambiamento siginificativo.
Le università
non sono a loro agio con l'idea
che ci si avvicini al 70%
di popolazione studentesca femminile.
E si innervosiscono;
perché le ragazze evitano le scuole senza maschi.
Iniziamo a vedere lo sviluppo
di centri e studi sui maschi
per cercare di coinvolgere di più i maschi
nel vivere l'università.
Se parli coi professori, ti dicono
"Certo, giocano ai video giochi,
e scommettono in rete tutta la notte,
e giocano a World of Warcraft.
Questo peggiora
il loro rendimento scolastico.
Sapete una cosa?
I videogiochi non sono la causa.
I videogiochi sono un sintomo.
I ragazzi sono scollegati da tempo.
Ben prima di adesso.
Parliamo del perché si sono scollegati
fra i 3 e i 13 anni.
Ci sono tre motivi per cui, secondo me
i ragazzi sono fuori sincrono
con la cultura scolastica di oggi.
Il primo é la "tolleranza zero".
Conosco una maestra d'asilo
suo figlio le ha affidato i suoi giocattoli,
e allora lei ha dovuto
togliere tutte le pistole di plastica.
E' vietato avere coltelli di plastica, spade e accette
e quel tipo di cose
in un asilo.
Che temono possa fare questo bambino con quella pistola?
Davvero, dico.
Comunque ci dimostra
che oggi non si può più giocare duro in cortile.
Non voglio difendere i bulli.
Non intendo promuovere
l'uso di coltelli e pistole nelle scuole.
Ma quando si vede
che un ragazzo del liceo, uno Scout
che ha parcheggiato e chiuso la macchina
con un coltellino dentro
viene sospeso da scuola,
allora credo che la tolleranza zero esageri.
La tolleranza zero si vede anche nella scrittura dei maschi.
In molte classi oggi
è vietato scrivere cose violente.
Non si può scrivere nulla che
abbia a che vedere con i videogiochi...sono argomenti proibiti.
Il maschietto torna a casa e dice:
"Odio scrivere"
"Perché figlio mio?"
"Posso scrivere solo quello che mi dice lei".
"E lei cosa ti dice di scrivere?"
"Poesie. Devo scrivere poesie.
Piccoli momenti della mia vita.
Non voglio scrivere questa roba qua."
"Va bene. Di cosa vuoi scrivere invece?"
"Di video giochi. DI come si sale di livello.
Voglio scrivere di questo mondo così interessante.
Voglio scrivere di un tornado che entra in casa
e porta via tutte le finestre
e rovina i mobili e uccide tutti."
"Va bene."
Dillo a una maestra,
e ti chiederà, seriamente
"Dobbiamo mandarlo dallo psicologo?"
La risposta è no, è solo un bambino.
E' solo un ragazzino.
Oggi non si può scrivere di queste cose
in classe.
Questo è il primo motivo:
la tolleranza zero e quello che comporta.
Il secondo è la cultura: maschi e scuola sono fuori sinc:
ci sono meno maestri di sesso maschile.
Chi ha più di 15 anni non lo può capire,
visto che è solo negli ultimi 10 anni che
i maestri elementari
sono stati dimezzati.
Siamo scesi dal 14%
al 7%.
Vuol dire che il 93% degli insegnanti
che i nostri ometti hanno alle elementari
sono donne.
Che problema c'è?
Le donne sono brave. Sì, certo.
Ma degli uomini da prendere a modello
che dicano: essere in gamba è un valore -
hanno i padri, o dei preti
o dei capi Scout
ma alla fine per 6 ore al giorno tutti i giorni
sono in un'aula di scuola.
E in molte di queste aule
gli uomini non esistono.
E allora pensano: questo non è posto per maschi.
E' un posto per femmine.
E io non sono tanto bravo qui
quindi forse è meglio
giocare ai videogiochi o fare sport o cose simili,
visto che questo non è posto per me.
Gli uomini qui non c'entrano, è ovvio.
Quindi, in modo diretto
ecco quello che vediamo.
Meno direttamente
l'assenza di presenza maschile in quella cultura -
metti che in una sala insegnanti
ci sia una conversazione
su Joey e Johnny che si sono picchiati in cortile
"Che si fa con questi bambini?"
La risposta dipende da chi siede a quel tavolo.
Sono uomini?
Ci sono mamme che hanno avuto figli maschi?
Vedrete come cambia il tono
a seconda di chi siede attorno a quel tavolo.
Terzo motivo del fuori sinc scuola-maschi:
l'asilo di oggi è la seconda di una volta.
Il curriculum scolastico è stato molto compresso.
A 3 anni devi saper scrivere il tuo nome in modo leggibile,
se no verrai considerato lento nello sviluppo.
Quando arrivi in prima
devi già sapere leggere paragrafi di testo
magari anche senza disegno
in un libro di 25 - 30 pagine.
Se no, dovremo metterti
in un corso di recupero per la lettura.
Quei maestri di recupero ti diranno:
ci sono 4-5 maschi per ogni femmina in quei corsi,
alle elementari.
E' un problema perché
il messaggio che arriva ai maschi
è: "dovete sempre...
...fare quello che dice la maestra."
Lo stipendio dell'insegnante dipende
dai vari programmi speciali
e dagli esami, dalla propria responsabilità
e da queste cose qui.
Deve trovare un modo per
far fare a tutti i bambini questo curriculum -
e anche alle bambine.
Il curriculum compresso non funziona
per i bambini attivi.
Succede che
la maestra dice "Siediti per favore...
stai zitto, fai come dico io e obbedisci,
non perdere tempo e concentrati,
fai la femmina."
Ecco quello che dice loro.
Indirettamente, ma dice proprio questo.
E' un problema molto serio. Da dove arriva?
Viene da noi stessi.
(Risate)
Siamo noi a volere piccoli che leggono a 6 mesi.
Avete visto le pubblicità?
Vogliamo vivere a Lake Wobegon...
...dove ogni bambino è sopra la media.
Ma così non facciamo del bene ai nostri bambini.
Non è giusto per il loro sviluppo
e in particolare non funziona per i maschi.
Allora che si fa?
Dobbiamo incontrarli sul loro terreno.
Dobbiamo entrare nella cultura dei ragazzi.
Dobbiamo cambiare approccio
su come si accetta un bambino alle elementari.
Possiamo fare delle cose specifiche.
Possiamo creare giochi migliori.
Troppi dei giochi educativi per ragazzi oggi
sono soltanto delle carte.
Vecchi mezzi per ripetere, ma glorificati.
Non c'è profondità, né la ricchezza narrativa
che hanno i veri video-giochi
che interessano davvero ai ragazzi.
Quindi dobbiamo creare giochi migliori.
Dobbiamo parlare a genitori e insegnanti
e amministratori e politici.
Deveono capire che servono più uomini nelle aule.
Dobbiamo riconsiderare la "tolleranza zero".
Hanno un senso?
Dobbiamo pensare
a come decomprimere il curriculum, se si può
per riportare i maschi in uno spazio
dove possano essere più a loro agio.
Tutto questo dialogo deve esserci.
Ci sono ottimi esempi...
di scuole -
il New York times ne ha parlato tempo fa.
Un creatore di giochi della New School
ha messo su una scuola di video giochi.
Ma per pochi ragazzi soltanto.
Non potrà aumentare molto nei numeri.
Dobbiamo cambiare la cultura anche emotiva...
che politici, scuole e genitori hanno nei confronti di...
...cosa è accettabille e perchè...
a scuola, oggigiorno.
Dobbiamo trovare più soldi per creare giochi.
Dei buoni giochi eltrronici costano soldi,
e World of Warcraft ha un bel budget.
Molti giochi educativi no.
Dove abbiamo iniziato:
io e i miei colleghi Mike Petner e Shawn Vashaw
abbiamo osservato gli atteggiamenti degli insegnanti
per capire come vedono i videogiochi,
che ne pensano.
Abbiamo scoperto
che parlano dei ragazzi nella loro scuola,
di quelli che parlano di giochi,
in modo piuttosto avvilente.
Dicono: "Parlano sempre di quella roba.
Parlano dei loro pupazzetti
e dei premietti che ottengono
o come diavolo si chiamano.
Parlano sempre di quella roba là."
I maestri dicono così come se fosse appropriato farlo.
Ma se fosse calpestata la vostra cultura,
come vei sentireste?
Non è piacevole dover ricevere
questo genere di commentario.
Si innervosiscono per ogni cosa
che abbia a che vedere con la violenza.
per via della tolleranza zero.
Pensano che genitori e scuole non accetteranno mai nulla.
Degli insegnanti dobbiamo esaminare gli atteggiamenti
per trovare il modo di cambiarli.
in modo che chi insegna sia più aperto
ad accettare la cultura dei bambini in aula.
In caso contrario,
i maschi lasceranno le elementari pensando:
"Era un posto per femmine;
non un posto per me.
Quindi posso solo fare video-giochi o sport."
Se cambiamo queste cose facendoci attenzione
e ricoinvolgiamo i ragazzi nel modo di imparare,
allora lasceranno le elementari pensando: "Sono in gamba".
Grazie.
(applausi)
Sono un cosiddetto 'savant'
o più precisamente
il tipo 'high functioning'
di savant autistico.
Una condizione rara.
E ancor più raro se associato,
come nel mio caso,
ad autoconsapevolezza
e maestria linguistica.
Molto spesso quando incontro qualcuno
e vengono a sapere della mia condizione
si crea un atmosfera un po' imbarazzante.
Lo leggo nei loro occhi.
Vorrebbero chiedermi qualcosa.
E alla fine, abbastanza spesso,
la cosa diventa impellente
e se ne escono dicendo:
"Se ti dico la mia data di nascita
puoi dirmi in quale giorno della settimana sono nato?"
(Risate)
Oppure parlano di radici quadrate
o mi chiedono di recitare dei brani o dire numeri molto grandi.
Spero mi perdonerete
se per oggi
non darò dimostrazioni delle mie capacità.
Invece vi parlerò
di qualcosa
molto più interessante
delle date di nascita o delle radici quadrate --
qualcosa di più profondo
e molto più vicino alla mia mente di quanto lo sia il mio lavoro.
Vi voglio parlare brevemente
della percezione.
Quando scriveva i romanzi e i racconti brevi
che l'avrebbero reso famoso,
Anton Chekhov usava riportare
su un quaderno
le sue osservazioni
sul mondo circostante --
dettagli
a cui altri non pensano.
Ogni volta che leggo Chekhov
e la sua visione unica della vita,
mi torna alla mente perché anch'io
ho scelto di diventare scrittore.
Nei miei libri
esploro la natura della percezione
e come diversi tipi di percezione
creino diversi tipi di conoscenza
e di comprensione.
Ecco tre quesiti
tratti dai miei libri.
Anziché provare a dare una risposta,
vi chiederò di considerare per un momento
le intuizioni
e le reazioni istintive
che vi attraversano mente e cuore
mentre li considerate.
Ad esempio il calcolo.
Potete sentire in quale punto della linea numerica
potrebbe trovarsi la soluzione?
O leggere una parola straniera e ascoltarne il suono.
Potete avere un'idea dei vari significati
che vi suggerisce?
E parlando di poesia,
perché il poeta usa la parola lepre
anziché coniglio?
Vi chiedo di farlo
perché, vedete, credo che le nostre percezioni personali
siano alla base
del modo in cui acquisiamo la conoscenza.
Giudizi estetici
piuttosto che ragionamenti astratti,
guidano e danno forma al processo
con cui tutti noi riusciamo a sapere
quel che sappiamo.
Io ne sono un esempio limite.
I miei mondi di parole e numeri
si intersecano con colori, emozioni
e personalità.
Come diceva Juan,
è la condizione che gli scienziati chiamano sinestesia,
un insolito sovrapporsi
dei vari sensi.
Ecco i numeri da 1 a 12
come li vedo io --
ogni numero con la sua forma e il suo carattere.
L'uno è un bagliore di luce bianca.
Il sei un piccolo punto nero triste.
Qui vedete i disegni in bianco e nero,
ma nella mia mente sono colorati.
Il tre è verde.
Il quattro è blu.
Il cinque giallo.
Sono anche un pittore.
Questa è una delle mie opere.
E' la moltiplicazione tra due numeri primi.
Forme tridimensionali,
e lo spazio che creano al centro
crea a sua volta una nuova forma,
che corrisponde alla loro somma.
Che dire invece dei numeri più grandi?
Beh, credo che il più lungo sia il pi greco,
la costante matematica.
E' un numero infinito --
letteralmente non finisce mai.
In questo dipinto in cui raffiguro
i primi 20 decimali del pi greco,
prendo colori,
emozioni e trame
e li unisco tutti per creare
una sorta di tondeggiante paesaggio numerico.
Ma non vedo a colori solo i numeri.
Anche le parole per me
hanno colori ed emozioni
e trame.
Questa è una delle frasi iniziali
del romanzo "Lolita."
Anche Nabokov era sinestetico.
Qui potete vedere
come la mia percezione del suono L
aiuti a mettere in risalto
l'allitterazione.
Un altro esempio:
ancora un po' di matematica.
Mi chiedo se qualcuno di voi noti
la costruzione della frase
presa da "Il grande Gatsby."
C'è una sequenza di sillabe --
wheat (grano), una;
prairies (praterie), due;
lost Swede towns (villaggi svedesi sperduti), tre;
uno, due, tre.
Questo effetto è molto piacevole per la mente,
e fa sì che la frase
risulti armoniosa.
Riandiamo ai quesiti
che vi ho proposto prima.
64 per 75.
Se giocate a scacchi
saprete che 64
è un numero quadrato,
ed è per questo che la scacchiera,
con otto caselle per lato,
ha 64 quadratini.
Dunque possiamo percepire
una forma che possiamo visualizzare.
E il numero 75?
Bene, se
visualizziamo 100 come un quadrato,
75 sarebbe così.
Quindi non ci resta che
unire le due immagini
nella nostra mente --
qualcosa del genere.
64 diventa 6.400.
E nell'angolo in basso a destra
non c'è bisogno di calcolare nulla.
4 quadratini per lato --
fanno 16.
Dunque il numero da sommare
è 16,
16, 16.
Molto più facile
di quello che vi insegnavano a matematica, ne sono certo.
16, 16 e 16 fa 48,
quindi 4.800 --
4.800,
la riposta esatta.
Facile se si sa come fare.
(Risate)
Il secondo quesito riguarda una parola islandese.
Ritengo che in sala non ci siano molte persone
che parlano islandese.
Permettete che riduca la scelta a due risposte.
Hnugginn:
è una parola gioiosa
oppure è triste?
Che mi dite?
Okay.
Alcuni dicono che è gioiosa.
Altri, la maggior parte,
che è triste.
Effettivamente significa triste.
(Risate)
Perché, statisticamente,
la maggioranza delle persone
dicono che una parola è triste, come in questo caso,
o pesante in altri casi?
La mia teoria è che il linguaggio si evolve di modo che
i suoni collimino
con l'esperienza soggettiva,
con l'esperienza personale
e intuitiva
dell'ascoltatore.
Ora passiamo al terzo quesito.
Una frase di una poesia di John Keats.
Le parole, come i numeri,
esprimono relazioni fondamentali
tra gli oggetti
e gli eventi e le forze
che costituiscono il nostro mondo.
Sembra logico che noi, che esistiamo in questo mondo,
riusciamo, nel corso della nostra vita,
ad assorbire intuitivamente quelle relazioni.
I poeti, come altri artisti,
giocano con questi ragionamenti intuitivi.
Nel caso della lepre,
si tratta di un suono ambiguo in inglese.
Può indicare anche le fibre che crescono sulla testa.
Se ci pensiamo --
ora vi mostro l'immagine --
le fibre rappresentano la vulnerabilità.
Risentono del più piccolo movimento,
o spostamento, o emozione.
Questo da' luogo a un'atmosfera
di vulnerabilità e tensione.
La stessa lepre, l'animale --
non un gatto e nemmeno un cane, ma una lepre --
perché una lepre?
Perché, pensate all'immagine,
non alla parola, all'immagine.
Le orecchie smisuratamente lunghe,
le zampe smisuratamente grandi,
ci aiutano a capire, a sentire intuitivamente,
cosa significhi zoppicare
e tremare.
Spero, in questi pochi minuti,
di essere riuscito a condividere con voi
un po' della mia visione delle cose,
e a mostrarvi
che le parole possono avere colori ed emozioni,
numeri, forme e personalità.
Il mondo è più ricco,
più vasto
di quanto troppo spesso appaia.
Spero di avervi trasmesso il desiderio
di imparare a vedere il mondo con occhi nuovi.
Grazie.
(Applausi)
Gli alberi sono il simbolo della stasi.
Gli alberi sono radicati nel terreno nello stesso posto
per molte generazioni.
Ma se spostiamo la nostra prospettiva
dal tronco ai ramoscelli,
gli alberi diventano entità estremamente dinamiche,
che si muovono e crescono.
Ho deciso di esplorare questo movimento
trasformando gli alberi in artisti.
Ho semplicemente legato un pennello all'estremità di un ramoscello.
Ho aspettato che il vento si alzasse e ho tenuto in mano una tela.
E questo ha prodotto arte.
Il quadro che vedete sulla sinistra
è stato dipinto da un cedro rosso americano dell'Ovest (Western Redcedar)
e quello alla vostra destra un abete di Douglas.
E ho imparato che specie diverse
hanno firme diverse, come un Picasso è diverso da un Monet.
Ma mi interessava anche il movimento degli alberi
e come l'arte mi permetteva di catturarlo e di quantificarlo.
Perciò per misurare la distanza percorsa dall'Acer circinatum...
che ha dipinto questo quadro... in un anno,
ho semplicemente misurato e sommato
ognuna di quelle linee.
Ho moltiplicato il risultato per il numero di ramoscelli di ciascun ramo
e poi per il numero di rami di ogni albero
e poi ho diviso il risultato per i minuti di un anno.
In questo modo, sono riuscita a calcolare
di quanto si è mosso il singolo albero in un anno.
Potete tirare a indovinare.
La risposta è 300.142,86 km,
ossia sette volte la circonferenza del Globo.
Perciò, semplicemente spostando la nostra prospettiva dal singolo tronco
ai numerosi ramoscelli più dinamici,
siamo in grado di dimostrare che gli alberi non sono semplicemente entità statiche
quanto, piuttosto, estremamente dinamiche.
Ho iniziato a pensare alle vari applicazioni
di ciò che gli alberi ci hanno insegnato,
per considerare altre entità che sono altrettanto statiche, bloccate,
ma che vogliono cambiare, vogliono essere dinamiche.
Una di queste entità è rappresentata dalla popolazione carceraria.
Le prigioni, ovviamente, isolano e bloccano chi infrange le regole,
li chiudono dietro le sbarre.
E il nostro sistema carcerario, di per sé, è statico.
Gli Stati Uniti hanno oltre 2,3 milioni di
prigionieri, tra uomini e donne.
E il numero è in forte crescita.
Su 100 persone scarcerate,
60 vi ritorneranno.
I fondi per l'istruzione, la formazione,
e il reinserimento nella società hanno subito dei tagli.
In questo modo, il ciclo delle prigioni continua.
Mi sono chiesta se la lezione
appresa dagli alberi artisti
potesse essere applicata ad istituzioni statiche
come le prigioni.
E credo che la risposta sia affermativa.
Nel 2007,
ho iniziato a collaborare con
il Dipartimento Penitenziario dello Stato di Washington
lavorando con 4 istituti penitenziari, portando scienza e scienziati
sostenibilità e progetti di conservazione,
al loro interno.
Organizziamo lezioni di scienza,
e i carcerati decidono di partecipare alle nostre lezioni di scienza
invece di guardare la televisione o fare sollevamento pesi.
Ecco, questo, io credo è movimento.
Abbiamo collaborato con la Tutela Ambientale
per i carcerati del centro di Stafford Creek
per fare crescere piante in via di estinzione
e ripopolare le aride praterie dello Stato di Washington.
Ecco, questo, io credo, è un movimento.
Abbiamo collaborato con il Dipartimento dello Stato di Washington per la Tutela Ambientale e delle Acque
per allevare rane in via di estinzione, come la Rana pretiosa
per poterle rilasciare poi nelle paludi protette.
Ecco, questo, io credo, è un movimento.
Recentemente, ho iniziato a lavorare con
carcerati di istituti penitenziari
di massima sicurezza.
Devono scontare una pena per comportamenti violenti
contro le guardie
o altri prigionieri.
Sono tenuti segregati in celle d'isolamento come queste
per 23 ore al giorno.
Quando incontrano le commissioni disciplinari o gli psichiatri,
vengono immobilizzati all'interno di cabine come queste.
Per un'ora al giorno
vengono portati in questi cortili freddi e spogli per fare esercizio.
E anche se non possiamo portare alberi o piante delle praterie
o rane all'interno di questi ambienti,
possiamo portare immagini che rappresentano la natura
in questi cortili,
sui muri, in maniera che almeno siano in contatto
con le immagini visive della natura.
Questo è il Sig. Lopez, che è stato per 18 mesi in cella d'isolamento.
Ci sta aiutando ad individuare quali immagini
potrebbero rendere lui e i suoi compagni
più sereni, più calmi,
meno inclini alla violenza.
Quel che vediamo, credo,
è che piccoli movimenti collettivi
possono portare il cambiamento
in entità come le nostre prigioni
verso un futuro di speranza.
Sappiamo che gli alberi vengono visti come entità statiche
se ci si limita a guardare i loro tronchi.
Ma se un albero può dipingere un quadro,
se in un anno, possono muoversi per una distanza sette volte quella della Terra,
se i detenuti possono far crescere piante e rane,
allora, forse, ci sono altre entità statiche
dentro di noi,
come il rancore, diverse forme di dipendenza,
il razzismo,
che possono essere cambiate.
Vi ringrazio.
(Applausi)
Sono una raccontastorie.
Questo è quello che faccio, racconto delle storie.
scrivendo romanzi.
Oggi vorrei raccontarvi un pò di storie
sull'arte del raccontare
ed inoltre su alcune creature supernaturali
chiamate djinni.
Ma prima di arrivarci, permettetemi di condividere
alcuni stralci della mia storia personale.
Lo farò con l'aiuto delle parole, ovviamente,
ma anche con una forma geometrica: il cerchio.
Quindi durante questo mio intervento,
passerete attraverso alcuni cerchi.
Sono nata a Strasburgo in Francia
da genitori turchi.
Poco dopo, i miei genitori si separarono,
e mi trasferii in Turchia con mia mamma.
Da allora in poi, sono stata cresciuta
come figlia unica di madre singola.
Nei primi anni 70, ad Ankara,
questo era un pò insolito.
Nel nostro vicinato c'erano tante famiglie numerose,
dove i padri erano i capi famiglia.
Quindi sono cresciuta vedendo mia madre da divorziata
in un ambiente patriarcale.
Di fatto sono cresciuta osservando
due modi di essere donna.
Da una parte c'era mia madre,
una donna turca istruita, laica, moderna, occidentalizzata.
Dall'altra c'era mia nonna,
che pure si occupava di me,
ed era più spirituale, meno istruita
e decisamente meno razionale.
Era una donna che leggeva i fondi di caffè per predirre il futuro
e fondeva il piombo in forme misteriose
per tener lontani gli sguardi malvagi.
Molte persone facevano visita a mia nonna,
persone con una pesante acne sul viso
o verruche sulle mani.
Ogni volta, mia nonna avrebbe sussurrato alcune parole in arabo,
preso una mela rossa e l'avrebbe trafitta
con tante spine di rose
quante erano le verruche che voleva rimuovere.
Poi una ad una, avrebbe
cerchiato le spine con dell'inchiostro scuro.
Passata una settimana il paziente sarebbe tornato indietro
per un 'esame di controllo.
Sono consapevole che non dovrei parlare di questo tipo di cose
di fronte ad un pubblico di studiosi e scienziati,
ma la verità è che fra tutte le persone
che visitavano mia nonna per le loro malattie della pelle,
non vidi mai nessuno tornare
scontento o non guarito.
Le chiesi come faceva. Era il potere della preghiera?
Mi rispose dicendo. "Sì, la preghiera è efficace.
Ma sii inoltre cosciente del potere dei cerchi."
Da lei imparai tra le altre cose,
una lezione veramente preziosa.
Che se vuoi distruggere qualcosa in questa vita,
che sia acne, un'imperfezione
o l'animo umano,
l'unica cosa da fare è circondarlo di mura spesse.
Si seccherà dall'interno.
Tutti noi viviamo in una specie di cerchio sociale e culturale.
Lo facciamo tutti.
Nasciamo in una determimata famiglia, nazione, classe.
Ma se non abbiamo nessun tipo di connessione
con i mondi al di là del mondo che diamo per scontato,
allora anche noi corriamo il rischio
di seccare dall'interno.
La nostra immaginazione potrebbe restringersi.
I nostri cuori potrebbero farsi più piccoli.
E la nostra umanità appassire
se stiamo troppo a lungo
nei nostri bozzoli culturali.
I nostri amici, vicini, colleghi, familiari,
se tutte le persone nella nostra cerchia interna ci somigliano,
significa che siamo circondati
dalla nostra immagine speculare.
Un'altra cosa che le donne come mia nonna fanno in Turchia
è coprire gli specchi con dei velluti
o appenderli al muro con la parte di dietro in vista.
E' un'antica tradizione orientale
basata sulla consapevolezza che non è salutare
per un essere umano passare troppo tempo
a fissare la propria immagine.
Ironicamente, vivere in comunità di persone che la pensano come noi
è uno dei pericoli più grandi
del mondo globale di oggi.
E sta accadendo dappertutto,
tra liberali e conservatori,
agnostici e credenti, i ricchi e i poveri,
sia ad occidente che ad oriente.
Abbiamo la tendenza a formare dei gruppi
basati sulle similarità,
e creiamo degli stereotipi
su altri gruppi di persone.
Secondo me, un modo di trascendere
questi ghetti culturali
è attraverso l'arte del raccontare storie.
Le storie non possono abbattere le frontiere,
ma possono fare dei buchi nei nostri muri mentali,
E attraverso questi buchi, riusciamo ad intravedere l'altro,
e a volte quello che vediamo ci piace anche.
Ho cominciato a scrivere narrativa ad otto anni.
Mia madre venne a casa un giorno con un taccuino turchese
e mi chiese se sarei stata interessata a tenere un diario personale.
Ripensandoci credo che fosse leggermente preoccupata
per la mia sanità mentale.
A casa raccontavo sempre storie, il che andava bene,
eccetto che le raccontavo ai miei amici immaginari,
il che non andava bene.
Ero una bambina introversa
al punto che parlavo con le matite colorate
e mi scusavo con gli oggetti
che urtavo per sbaglio.
Quindi mia madre pensò che mi avrebbe fatto bene
scrivere delle mie esperienze quotidiane
ed emozioni.
Quello che non sapeva è che pensavo che la mia vita fosse terribilmente noiosa,
e l'ultima cosa che avrei voluto fare
era di scrivere di me.
Invece cominciai a scrivere di persone che non fossero me
e di cose che non erano mai accadute.
Così cominciò la passione di una vita
nel scrivere romanzi.
Quindi dal principio la narrativa per me
non era tanto una manifestazione autobiografica
quanto un viaggio trascendentale
verso altre vite, altre possibilità.
E abbiate un po' di pazienza per favore.
Disegnerò un cerchio e tornerò su questo punto.
Un'altra cosa accadde in questo periodo.
Mia madre diventò un diplomatico.
Quindi da questo piccolo, superstizioso
quartiere borghese di mia nonna,
fui proiettata in questa
lussuosa scuola internazionale in Madrid,
dov'ero l'unica turca.
Fu lì che ebbi il mio primo incontro
con quello che chiamo lo "straniero rappresentante."
Nella nostra classe, c'erano bambini di tutte le nazionalità.
Ma questa diversità non portava necessariamente
ad una cosmopolita, equalitaria
democrazia in classe.
Invece generò un'atmosfera
in cui ogni bambino era visto,
non come un individuo di per sé,
ma come un rappresentante di qualcosa di più grande.
Eravamo come le Nazioni Unite in miniatura, il che era divertente,
eccetto quando qualcosa di negativo
a proposito di una nazione
o religione accadeva.
Il bambino che rappresentava veniva burlato,
ridicolizzato all'infinito dai bulli.
E lo so bene, perché nel periodo che trascorsi in quella scuola,
ci fu un colpo militare nel mio paese,
un uomo armato della mia stessa nazionalità quasi uccise il Papa
e la Turchia ottenne zero come punteggio al concorso dell'Eurofestival.
(Risate)
Saltavo spesso la scuola e sognavo di diventare marinaio
durante quei giorni.
Ebbi anche il mio primo assaggio
degli stereotipi culturali.
Gli altri bambini mi chiesero del film
"Midnight Express", che io non avevo visto.
Mi chiedevano quante sigarette al giorno fumassi,
perché pensavano che tutti i turchi fossero dei gran fumatori.
E si domandavano a che età
avrei cominciato a coprirmi il capo.
Imparai che questi erano
i tre principali stereotipi riguardanti il mio paese,
politica, sigarette
e il velo.
Dopo la Spagna andammo in Giordania in Germania
e di nuovo ad Ankara.
Dovunque andassi sentivo come se
la mia immaginazione fosse l'unica valigia
che potevo portare con me.
I racconti mi davano un senso di centro,
continuità e coerenza,
le tre grandi C di cui altrimenti ero priva.
Intorno ai venticinque anni mi trasferii ad Instanbul,
la città che adoro.
Vivevo in un quartiere molto vivace e vario
dove ho scritto diversi dei miei romanzi.
ero ad Istanbul quando ci fu il terremoto
nel '99.
Quando scappai dal palazzo alle tre del mattino,
vidi qualcosa che mi fece arrestare il passo.
C'era il droghiere di zona,
uno scorbutico anziano che non vendeva alcol
e che non parlava con gli emarginati.
Stava seduto vicino ad un travestito
che indossava una lunga parrucca nera
e il mascara le colava sulle guancie.
Vidi l'uomo aprire un pacchetto di sigarette
con le mani tremanti
e offrirgliene una.
E questa è l'immagine della notte del terremoto
nella mia mente oggi,
un droghiere conservativo e un travestito che piangeva
che fumavano insieme sul marciapiede.
Nel dramma di distruzione e morte
le nostre differenze mondane evaporarono,
e diventammo un tutt'uno
anche se solo per poche ore.
Ma ho sempre creduto che le storie abbiano un effetto simile su di noi.
Non sto dicendo che la narrativa abbia la stessa magnitudine di un terremoto.
Ma quando stiamo leggendo un bel romanzo,
ci lasciamo dietro i nostri piccoli appartamenti,
e usciamo da soli nella notte
e incominciamo a conoscere persone che non avevamo mai incontrato prima
e forse su cui avevamo anche dei pregiudizi.
Poco dopo, andai
in un'università femminile a Boston nel Michigan.
L'ho vissuto non tanto come un cambio di luogo
ma come uno di linguaggio.
Cominciai a scrivere romanzi in inglese.
Non sono un' immigrata, rifugiata o esiliata.
Mi chiedono perché faccia questo.
Ma il pendolare tra linguaggi
mi dà la possibilità di ricreare me stessa.
Amo scrivere in turco,
che per me è molto poetico ed emozionale.
E amo scrivere in inglese, che per me
è molto matematico e celebrale.
Mi sento connessa ad entrambi i linguaggi in modi diversi.
Per me, come per milioni di altre persone
nel mondo oggi,
l'inglese è un linguaggio acquisito.
Quando impari un linguaggio tardi,
ciò che accade e che tu vivi lì
con una continua
e perpetua frustrazione.
Come ultimi arrivati vogliamo sempre dire di più,
avere delle battute migliori, dire cose miglori.
Ma finiamo col dire di meno
perché c'è un spazio tra la mente e la lingua.
E quello spazio spaventa.
Ma se riusciamo a non aver paura,
è anche stimolante.
E questo è quello che ho scoperto a Boston,
quella frustrazione era molto stimolante.
A questo punto, mia nonna,
che era stata a guardarmi durante lo svolgimento della mia vita
con crescente ansietà,
incominciò ad includere nelle sue preghiere quotidiane
il fatto che mi sposassi al più presto
in modo da potermi sistemare una volta per tutte.
E siccome Dio la ama, mi sposai per davvero.
(Risate)
Ma invece di sistemarmi,
andai in Arizona.
E siccome mio marito è ad Istanbul,
ho iniziato a muovermi tra l'Arizona e Istanbul.
Due posti sulla terra
che non potrebbero essere più diversi.
Credo che una parte di me sarà sempre nomade,
fisicamente e spiritualmente.
Le storie mi accompagnano,
tenendo insieme i frammenti delle mie memorie,
come una colla esitenziale.
Ma per quanto mi piacciano le storie,
recentemente ho iniziato a pensare
che perdono la loro magia
se e quando una storia è vista per più di ciò che è.
E questo è il soggetto su cui amerei
riflettere con voi.
Quando il mio primo romanzo scritto in inglese uscì in America,
sentì un appunto interessante da un critico letterario.
"Mi piace il tuo libro", disse, "Ma vorrei che lo avessi scritto in modo diverso".
(Risate)
Gli chiesi che cosa volesse dire.
E disse: "Beh guardalo. Ci sono così tanti
spagnoli, americani e caratteri ispanici,
ma c'è solo un personaggio turco ed è un uomo".
Il romanzo è ambientato in un campus universitario a Boston,
quindi per me era normale
che ci fossero più personaggi internazionali
che turchi.
Ma compresi quello che il critico intendeva.
E compresi inoltre che
avrei continuato a deluderlo.
Voleva vedere la manifestazione della mia identità.
Voleva che ci fosse una donna turca nel libro
perché era quello che ero io.
Parliamo spesso di come le storie cambino il mondo.
Ma dovremmo anche vedere come il mondo dell'identità politica
influenza il modo in cui le storie
circolano,
sono lette e recensite.
Molti autori sentono questa pressione,
ma gli autori non occidentali lo sentono maggiormente.
Per una donna scrittrice proveniente da un mondo mussulmano, come me,
l'aspettativa è che io scriva
storie di donne mussulmane
possibilmente, storie infelici
di infelici donne mussulmane.
L'aspettativa è che scriva
storie informative e pertinenti
e che lasci la sperimentazione e l'avanguardia
ai colleghi occidentali.
Ciò che vissi in quella scuola a Madrid da bambina
avviene nel mondo letterario d'oggi.
Gli scrittori non sono visti
come dei creativi di per sé,
ma come rappresentanti
delle loro rispettive culture.
Alcuni autori dalla Cina, alcuni dalla Turchia,
alcuni dalla Nigeria.
Ci insegnano ad avere qualcosa di veramente distintivo,
se non particolare.
Lo scrittore e pendolare, James Baldwin,
rilasciò un intervista del 1984
in cui gli fu ripetutamente domandato della sua omosessualità.
Quando l'intervistatore tentò di incasellarlo
come scrittore gay,
Baldwin si fermò e disse,
"Ma non vede? Non c'è niente in me
che non ci sia in tutti gli altri,
e niente negli altri
che non sia in me".
Quando l'identità politica cerca di etichettarci,
è la nostra libertà all'immaginazione che è in pericolo.
C'è una categoria un po' ambigua, definita
letteratura multiculturale
in cui tutti gli autori che non appartengono al mondo occidentale
vengono aggruppati insieme.
Non mi dimenticherò mai la mia prima lettura pubblica multiculturale,
in Harvard square 10 anni fa circa.
Eravamo tre scrittori, uno dalle filippine,
una turca e uno indonesiano,
come una barzelleta.
(Risate)
E la ragione per cui eravamo stati messi insieme
non era perché avevamo lo stesso stile
o gusto letterario.
Era per i nostri passaporti.
Ci si aspetta che gli scrittori multiculturali raccontino storie reali,
non tanto quelle immagginarie.
Viene attribuita una funzione alla narrativa.
In questo modo non solo gli autori stessi,
ma anche i loro personaggi
diventano i rappresentanti di qualcosa di più ampio.
Ma devo velocemente aggiungere
che questa tendenza nel vedere in una storia
più di una storia
non proviene unicamente dall'ocidente.
Viene dappertutto.
E questo l'ho vissuto in prima persona
quando fui processata nel 2005
per le parole che un mio personaggio diceva in un romanzo.
Volevo scrivere
un romanzo costruttivo e multisfaccettato
su una famiglia armena e una turca
attraverso lo sguardo di una donna.
La mia piccola storia divenne un problema enorme
quando ci fu il processo.
Alcune persone mi criticarono, altre mi lodarono
per aver scritto del conflitto turco-armeno.
Ma ci furono delle occasioni in cui volevo ricordare ad ambo le parti
che si trattava di un romanzo.
Era solo una storia.
E quando dico "solo una storia",
non sto cercando di sminuire il mio lavoro.
Voglio amare e celebrare la letteratura
per ciò che è,
non come mezzo per un fine.
Gli scrittori hanno diritto ad avere le loro opinioni politiche,
e ci sono degli ottimi romanzi politici,
ma il linguaggio della narrativa
non è il linguaggio della politica quotidiana.
Chekhov disse:
"La soluzione ad un problema
e il modo migliore di porre la domanda
sono due cose completamente diverse.
E solo quest'ultima è responsabilità dello scrittore".
L'identità politica ci divide. La narrativa unisce.
L'una è interessata allo sbarazzarsi delle generalizzazioni,
L'altra nelle sfumature.
Una traccia confini.
L'altra riconosce le frontiere.
L'identità politica è costituita da solidi mattoni.
La narrativa è acqua che scorre.
Durante l'impero ottomano, c'erano dei raccontastorie itineranti chiamati "meddah".
Andavano nelle sale da caffè,
dove raccontavano delle storie in pubblico,
spesso improvvisando.
Per ogni protagonista della storia,
il meddah cambiava il timbro di voce,
dandogli una personalità.
Tutti potevano andare ad ascoltare,
persone comuni, persino il sultano, Mussulmani e non.
Le storie attraversano i confini.
Come i racconti di Nasreddin Hodja,
che furono molto popolari in tutto il medioriente,
Nord Africa, i Balcani e l'Asia.
Oggi le storie continuano
a trascendere i confini.
Quando i politici palestinesi e israeliani dialogano,
di solito non si ascoltano.
Ma un lettore palestinese
legge lo stesso un romanzo di uno scrittore ebreo,
e viceversa, connettendosi ed empatizzando
con il narratore.
La letteratura deve portarci al di là.
Se non ci può portare al di là,
non è della buona letteratura.
I libri hanno salvato l'introversa,
timida bambina che ero, una volta.
Ma sono anche cosciente del pericolo
che c'è nel farli diventare un feticcio.
Quando il poeta e mistico, Rumi,
incontrò il suo compagno spirituale, Shams di Tabriz,
una delle prime cose che Shams fece
fu di gettare i libri di Rumi in acqua
restando ad osservare le parole dissolversi.
I Sufi dicono: "La conoscenza che ti porta non al di là di te stesso
è molto peggio dell'ignoranza".
Il problema con i ghetti culturali di oggi
non è la mancanza di conoscenza.
Sappiamo molto su di noi, o così crediamo.
Ma la conoscenza che ci porta non al di là di noi stessi,
ci rende elitisti,
distanti e sconnessi.
C'è una metafora che adoro:
del vivere come un compasso di disegno.
Come sapete una gamba del compasso è statica, fissa in un posto.
Mentre l'altra gamba
disegna un largo cerchio, muovendosi costantemente.
Quello che scrivo è come il compasso.
Una parte è fissa a Istanbul
con forti radici turche.
Ma l'altra parte viaggia per il mondo,
connettendosi a culture diverse.
In questo senso, mi piace pensare che la mia scrittura
sia locale e universale allo stesso tempo,
da qui e da tutte le parti.
Quelli di voi che sono stati ad Istanbul
hanno probabilmente visto il palazzo Topkapi,
che fu la residenza dei sultani ottomani
per oltre 400 anni.
Nel palazzo, proprio al di fuori del distretto
delle concubine favorite,
c'è un posto chiamato il luogo d'incontro di Djinn.
Si trova fra gli edifici.
Questo concetto mi intriga.
Di solito non ci fidiamo di queste zone.
che stanno "fra" le cose.
Le percepiamo come il dominio
di creature soprannaturali come i djinn,
che sono fatti di fuoco senza fumo
e sono il simbolo dell'elusività.
Ma il mio punto è forse
che lo spazio elusivo
è ciò di cui gli scrittori hanno più bisogno.
Quando scrivo narrativa
l'elusività e la mutevolezza mi stanno a cuore.
Mi piace non sapere cosa accadrà dieci pagine dopo.
Mi piace quando i miei personaggi mi sorprendono.
Potrei scrivere su
una donna mussulmana in un romanzo.
E forse sarà una storia veramente gioiosa.
E nel mio prossimo libro potrei scrivere
di un bel professore gay in Norvegia.
Fino a che viene dai nostri cuori,
possiamo scrivere di tutto e di ogni cosa.
Audre Lorde una volta disse:
"I padri d'occidente ci hanno insegnato a dire,
'Penso quindi sono.'"
Lei propose: "Ho dei sentimenti quindi sono libero."
Penso che fosse un fantastico cambio di paradigma.
Ma nonostante ciò come mai
nei corsi di scrittura creativa oggi,
la prima cosa che insegnamo agli studenti
è di scrivere ciò che conosci?
Forse questo non è per niente il modo giusto di iniziare.
La letteratura d'immaginazione non è necesssariamente
scrivere di ciò che siamo e di ciò che conosciamo
o ciò che è la nostra identità.
Dovremmo insegnare ai giovani e a noi stessi
ad espandere i nostri cuori
e scrivere dei nostri sentimenti.
Dovremmo uscire dal nostro ghetto culturale
e visitare quello accanto e quello dopo.
Alla fine le storie si muovono come i devisci roteanti,
che disegnano cerchio dopo cerchio.
Connettendo tutta l'umanità,
non curanti dell'identità politica.
E questa è la buona notizia.
E mi piacerebbe concludere con un vecchio poema sufi.
"Vieni, siamo amici per una volta;
rendiamo la vita facile per noi;
diventiamo amanti e amati;
la terra non resterà a nessuno."
Grazie.
(Applausi)
È ora di iniziare a progettare per le nostre orecchie.
Architetti e designer tendono a concentrarsi
esclusivamente su questi.
Li usano per progettare e questi progettano per loro.
E noi ci ritroviamo in ristoranti del genere
-- (rumore di folla) -- in una confusione assordante,
e a 30 cm di distanza dobbiamo urlare per farci sentire
dall'altro commensale,
E saliamo su aerei -- (annuncio assistente di volo) -- da 200 milioni di sterline,
con qualcuno che parla in una cornetta vecchio stile
tramite un sistema stereo da quattro soldi,
che ci fa venire la pelle d'oca.
Progettiamo ambienti che ci fanno impazzire. 
(Risate)
E non è solo la qualità della nostra vita a risentirne,
ma la nostra salute,
il nostro comportamento sociale e anche la nostra produttività.
Come funziona? In due modi.
Prima di tutto, l'atmosfera. Ho tenuto un TEDTalk sull'argomento.
I suoni ci influenzano costantemente in maniera psicologica, fisiologica,
cognitiva e comportamentale.
I suoni che ci circondano hanno conseguenze su di noi
anche senza che ce ne rendiamo conto.
Esiste anche una seconda conseguenza:
l'interferenza. La comunicazione necessita di un mittente
e di un ricevente. Io ho tenuto un altro TEDTalk
sull'importanza di un ascolto in maniera cosciente.
Ma sebbene io sia comunicatore ottimale,
e voi ascoltiate in maniera perfettamente cosciente,
se lo spazio in cui io invio non è efficiente,
la comunicazione non avviene.
Negli spazi spesso sono inclusi rumori e acustica.
Una stanza come questa ha un'acustica, questa ad esempio è ottima.
Molte sale non lo sono.
Vi farò qualche esempio di un paio di campi
che credo interessino tutti: la salute e l'istruzione.
(Rumori di ospedale) In visita a mio padre, malato terminale,
in un ospedale, mi sono chiesto:
come possiamo aspettarci di guarire in un luogo con un simile rumore?
I rumori negli ospedali peggiorano costantemente.
Negli ultimi anni i livelli di rumore negli ospedali
sono raddoppiati e influiscono non solo sui pazienti
ma anche su coloro che vi lavorano.
Immagino vogliamo portare a zero gli errori nell'ambito sanitario, no?
Eppure, con l'aumentare dei livelli di rumore aumentano
anche gli errori da parte del personale sanitario negli ospedali.
Questo va a influire soprattutto sui pazienti,
che potremmo essere io, oppure voi.
Dormire è fondamentale per una pronta guarigione.
Ci rigeneriamo, ci ricostruiamo,
ma se avvertite rumori fastidiosi come questi in sottofondo
il vostro corpo, anche se siete in grado di dormire,
vi dice: "Mi sento minacciato. Pericolo in agguato".
Ne risentono la qualità del sonno e pertanto la nostra guarigione.
La progettazione per le orecchie in ambito sanitario
ci apporterà solo benefici.
Questa è un'area di cui intendo occuparmi quest'anno.
L'istruzione.
Quando vedo un'aula come questa,
vi immaginate il rumore che fa?
Devo per forza farmi una domanda.
("Gli architetti hanno le orecchie?") (Risate)
Un po' scorretto, forse. Alcuni dei miei migliori amici
sono architetti. (Risate) E decisamente hanno le orecchie.
Ma credo che a volte non ne facciano uso
quando progettano edifici. Ecco un caso specifico.
Questa è un'accademia da 32 milioni di sterline
costruita di recente nel Regno Unito e progettata
da uno dei migliori architetti britannici.
Purtoppo è stata progettata come una sede
aziendale, con un ampio atrio centrale
su cui si affacciavano direttamente le aule, senza un muro di mezzo.
I bambini non riuscivano a sentire gli insegnanti.
Hanno dovuto tornare sui propri passi e spendere 600.000 sterline
per aggiungere i muri. Mettiamo subito fine a questa pazzia
delle classi aperte per favore.
Non sono solo questi edifici moderni a risentirne.
La storia non è diversa per le classi vecchio stile.
Una ricerca effettuata in Florida qualche anno fa
ha scoperto che se in un'aula vi sedete dove è stata scattata questa foto,
ossia in quarta fila, riuscirete a comprendere solo la metà
di quello che viene detto.
I bambini si perdono una parola su due.
Questo non significa che ricevono solo metà dell'istruzione,
ma che devono lavorare duro
per fare due più due e capire cosa succede.
Questo fenomeno risente anche del tempo di riverbero,
ossia di quanto riverbero ci sia in una stanza.
In un'aula con un tempo di riverbero di 1,2 secondi,
piuttosto comune, ecco quello che si sente.
(Voce incomprensibile)
Abbastanza pietoso, no?
Se installando trattamenti acustici, materiali fonoassorbenti
e così via, riducete quei 1,2 secondi a 0,4,
ecco cosa ottenete.
Voce: Nella lingua, è possibile comporre un numero infinito di parole
con un piccolo gruppo di lettere. In aritmetica,
è possibile comporre un'infinità di cifre
partendo da pochi numeri e con l'aiuto di un semplice zero.
Julian Treasure: Una bella differenza.
Ecco l'istruzione che sareste in grado di ricevere,
e io ringrazio Adrian James, un fisico acustico britannico,
per queste simulazioni. Il segnale era lo stesso,
il rumore di fondo era lo stesso.
A cambiare è stata solo l'acustica dell'aula
nei due esempi.
Se l'istruzione può essere paragonata all'irrigazione di un giardino,
che ritengo una metafora adatta, la maggior parte dell'acqua
purtroppo evapora prima di raggiungere i fiori,
in particolare per alcuni gruppi,
come ad esempio coloro che hanno problemi di udito.
Ma non ne risentono solo i bambini non udenti. Qualunque bambino
col raffreddore, le orecchie otturate, o colpite da un'infezione,
e anche con la febbre da fieno è a rischio. Ogni giorno,
un bambino su 8 rientra in questa categoria.
Poi ci sono i bambini per cui l'inglese è la seconda lingua,
o qualunque cosa si insegni loro è in una seconda lingua.
Nel Regno Unito parliamo di più del 10% della popolazione in età scolare.
E infine, dopo il meraviglioso TEDTalk di Susan Cain di febbraio,
sappiamo che gli introversi hanno difficoltà a relazionarsi
quando lavorano in gruppo in un ambiente rumoroso .
Sommate tutte queste cose. Sono tanti i bambini
che non ricevono un'istruzione appropriata.
E non riguarda solo i bambini.
(Conversazione rumorosa) Questa ricerca tedesca ha scoperto
che il livello medio di rumore nelle aule è di 65 decibel.
Bisogna veramente alzare la voce per parlare al di sopra di un suono
da 65 decibel, e gli insegnanti non alzano solo la voce.
Questo grafico mostra il battito cardiaco dell'insegnante
rispetto al livello di rumore.
Il rumore aumenta, il battito aumenta.
Non fa certo bene.
Di fatto, secondo tutte le prove di questa ricerca sui collegamenti
tra rumore e salute, 65 decibel sono il livello soglia
di pericolo di infarto del miocardio.
In parole povere, un infarto.
Non sarebbe troppo ipotizzare
che sono molti gli insegnanti a dimunuire drasticamente la propria aspettativa di vita
insegnando in ambienti come quello, giorno dopo giorno.
Quanto costa portare un'aula
a un tempo di riverberazione di 0,4 secondi?
2500 sterline.
E la ricerca appena condotta in Essex, nel Regno Unito,
ha dimostrato per caso che, in questo modo,
non solo si rende un'aula adatta
a bambini con problemi di udito, ma si crea un'aula
in cui migliorano il comportamento e i voti.
E si è scoperto che mandare un bambino in una scuola
con questo tipo di aule, se non ne disponete,
costa 90.000 sterline all'anno.
Credo che i numeri parlino chiaro.
Sono contento che ci sia un dibattito aperto sull'argomento.
A Londra, qualche settimana fa, ho fatto da moderatore
in una conferenza intitolata Educazione al Suono,
che ha riunito i maggiori fisici acustici,
rappresentanti del governo, insegnanti e così via.
Finalmente iniziamo a discutere la questione e i benefici
dell'istruzione provenienti dalla progettazione per le orecchie:
incredibile.
In quella conferenza, fra l'altro, è stata creata
un'app gratuita progettata per aiutare i bambini a studiare
se, ad esempio, studiano a casa,
in una cucina rumorosa.
E questo è uno dei risultati della conferenza, gratis.
Allarghiamo un pochino la prospettiva
e guardiamo alle città.
Esistono i pianificatori urbani.
Ma i pianificatori urbani acustici?
Non ne conosco uno al mondo, eppure abbiamo l'opportunità
di trasformare il modo in cui viviamo nelle nostre città.
L'Organizzazione mondiale della sanità stima
che un quarto della popolazione europea dorma
in città inquinate dal rumore. Possiamo fare molto meglio.
Passiamo molto tempo in ufficio, al lavoro.
Dove sono i pianificatori acustici degli uffici?
Gente che dice, non mettete quel gruppo a sedere vicino a quell'altro,
perché ai primi piace far rumore e ai secondi piace il silenzio.
o che dice di non spendere tutto il budget per uno schermo enorme
nella sala conferenze
per poi posizionare un microfono minuscolo
in mezzo a un tavolo per 30 persone. (Risate)
Se riuscite a sentirmi, potete capirmi
senza bisogno di vedermi. Se riuscite a vedermi senza sentirmi,
non andiamo da nessuna parte.
L'acustica degli uffici è un'area molto vasta,
ed è stato dimostrato che il rumore negli uffici rende le persone
meno collaborative. Apprezzano meno il lavoro di gruppo,
e sono meno produttive sul lavoro.
Infine, le case. Usiamo gli architetti d'interno.
Dove sono gli architetti acustici d'interno?
Ehi, perché non facciamo tutti gli architetti sonori d'interno,
ci mettiamo ad ascoltare le nostre stanze e progettiamo il suono
in modo che sia efficace e appropriato.
Il mio amico Richard Mazuch, un architetto di Londra,
ha creato la frase "architettura invisibile".
Adoro questa frase.
Esprime progettazione, non apparenza, ma esperienza,
per offrire spazi con un suono tanto piacevole quanto il loro aspetto,
adatti al proprio scopo, che migliorino la qualità della nostra vita,
la nostra salute, il nostro benessere, il nostro comportamento sociale
e la nostra produttività.
È ora di iniziare a progettare per le nostre orecchie.
Grazie. (Applausi)
(Applausi)
Grazie. (Applausi)
Le mie passioni
sono la musica, la tecnologia e creare cose.
Ed è l'insieme di queste cose
che mi ha portato all'hobby della visualizzazione sonora,
e, in certe occasioni, mi ha portato a giocare con il fuoco.
Questo è il tubo di Rubens. È uno dei tanti che ho creato negli anni,
e ne ho portato qui uno stasera.
È un tubo di metallo lungo circa 2 metri e mezzo,
ha circa un centinaio di fori nella parte superiore,
su quel lato c'è l'altoparlante, e qui
ci sono alcuni cilindri da laboratorio, ed è connesso a questa tanica
di propano.
Bene, accendiamolo e vediamo che cosa fa.
Ora produciamo un suono di 550 Hertz di frequenza
e vediamo cosa succede.
(Frequenza)
Grazie. (Applausi)
Va bene applaudire alle leggi della fisica,
ma sostanzialmente, quello che succede qui
-- (Risate) --
è che l'energia del suono tramite l'aria e le molecole del gas
influenzano le proprietà di combustione del propano,
creando un'onda visibile,
e possiamo vedere l'alternanza di zone di compressione
e la rarefazione che chiamiamo frequenza,
e l'altezza ci mostra l'ampiezza.
Ora cambiamo le frequenza del suono,
e guardiamo cosa succede al fuoco.
(Frequenza più alta)
Per cui ogni volta che tocchiamo una frequenza risonante otteniamo un'onda stazionaria
e quella curva sinusoidale del fuoco.
Spegniamo. Siamo al chiuso.
Grazie. (Applausi)
Ho portato anche un tavolo a fiamme.
È molto simile al tubo di Rubens, ed viene anch'esso usato
per visualizzare le proprietà fisiche del suono,
tipo l'autostato, per cui accendiamolo
e vediamo cosa fa.
Ooh. (Risate)
OK. Ora, mentre il tavolo raggiunge la pressione,
notiamo che il suono non viaggia
in moto rettilineo. Ma viaggia in tutte le direzioni,
e il tubo di Rubens, funziona un pò come se stesse bisezionando quelle onde
con una linea, e il tavolo a fiamme funziona un pò
come se stesse bisezionando quelle onde con un piano,
e mostra una certa complessità nascosta, motivo per cui
mi piace usarlo per guardare Goeff Farina suonare la chitarra.
(Musica)
Bene, quindi è una danza delicata.
Se guardate con attenzione - (Applausi)
Se guardate con attenzione, avrete notato
alcune degli autostati, ma avrete anche visto
che la musica jazz è meglio con il fuoco.
Anzi, nel mio mondo molte cose sono migliori col fuoco,
ma il fuoco è solo il punto di partenza.
Mostra molto bene come gli occhi possano sentire,
e questo per me è interessante perchè
la tecnologia ci permette di mostrare il suono agli occhi
in modi che accentuano la forza degli occhi
nel vedere i suoni, per esempio rimuovendo il tempo.
Qui sto usando un algoritmo di rendering per colorare
le frequenze della canzone "Smells Like Teen Spirit"
in modo che gli occhi possano vederle
come una singola immagine, e la tecnica
mostra anche la potenza della corteccia visiva
per il riconoscimento di un motivo.
Se vi mostro un'altra canzone tratta da questo album,
e un'altra, i vostro occhi individueranno facilmente
l'uso della ripetizione dei Nirvana,
e nella distribuzione della frequenza, i colori,
vedete il suono pulito-sporco-pulito
per il quale sono famosi,
ed ecco l'intero album in una singola immagine,
e penso che questa immagine sia piuttosto efficace.
O almeno, è così efficace
che se vi mostro queste 4 canzoni,
e vi ricordo che questa è "Smells Line Teeen Spirit",
potrete probabilmente indovinare senza ascoltare
nessuna musica, che la canzone
che un appassionato dei Nirvana si godrebbe è questa canzone,
"I'll Stick Around" dei Foo Fighters,
con il solista Dave Grohl,
che era il batterista dei Nirvana.
Le canzoni sono piuttosto simili, ma più che altro
io sono interessato all'idea che un giorno forse
compreremo una canzone perché ci piace il suo aspetto.
OK, adesso vediamo altri dati sonori.
Questi sono dati di una skatepark,
e questo è lo skatepark di Mable Davis
ad Austin, Texas. (Suoni di skateboard)
E i suoni che state sentendo vengono da
8 microfoni attaccati agli ostacoli presenti nel parco,
ed è il suono del caos, mentre in effetti
tutte le acrobazie cominciano con una botta,
ma le acrobazie ben riuscite finiscono con un pop,
mentre le acrobazie malriuscite
più con un strisciata o un capitombolo,
e le acrobazie sulla ringhiera hanno il suono di un gong, e
le voci hanno delle frequenze davvero uniche in uno skatepark.
Per cui se volessimo tradurre i suoni in immagini,
ci potremmo ritrovare con qualcosa del genere.
Questo è l'intera registrazione di 40 minuti,
e subito l'algoritmo ci dice che
sono più le acrobazie malriuscite rispetto a quelle riuscite
e anche che le acrobazie sulle ringhiere ricevono
più facilmente un'ovazione, e se guardate davvero attentamente,
potete identificare gli schemi del traffico.
Vedete che gli acrobati spesso fanno le acrobazie in questa direzione. Gli ostacoli sono più facili.
E nel bel mezzo della registrazione, i microfoni lo rilevano
ma più avanti nella registrazione, arriva questo ragazzo,
e comincia a usare un tratto all'inizio del parco
per fare delle acrobazie più avanzate su una cosa
chiamata la ringhiera alta.
Ed è sorprendente. In questo esatto momento,
tutti gli acrobati ruotano le loro traiettorie di 90 gradi
per non ostacolarlo.
Vedete, c'è una convezione non scritta negli skatepark,
ed è gestita da figure chiave,
che di solito sono i ragazzi che riescono a fare le acrobazie migliori,
o che vestono pantaloni rossi, e quel giorno i microfoni lo hanno rilevato.
OK, dalla fisica degli skateboard alla fisica teorica.
Io sono un grande fan di Stephen Hawking,
e ho voluto usare tutte le 8 ore
della sua serie di lezioni a Cambridge per creare un omaggio.
In questa serie, lui parla aiutato da un computer,
che permette di identificare la fine delle frasi
abbastanza facilmente. Così ho scritto un algoritmo guida.
Ascolta le lezioni, e poi usa
l'ampiezza di ogni parola per muovere un punto su l'asse delle x,
e usa l'intonazione delle frasi
per muovere lo stesso punto lungo l'asse delle y.
E da queste tendenze vedete che ci sono piu' domande
che risposte nelle leggi della fisica
e quando arriviamo alla fine di una frase,
posizioniamo una stella in quel punto.
Così ci sono molte frasi, e di conseguenza molte stelle,
e alla fine della visualizzazione di tutto l'audio, questo è quello che otteniamo.
Questo è l'universo di Stephen Hawking.
(Applausi)
Questo è l'intera serie di 8 ore di lezione a Cambridge
visualizzate in una sola immagine,
e questa immagine mi piace molto,
ma molte persone pensano sia finta.
Per cui ho creato una versione più interattiva,
e l'ho fatto usando la loro posizione temporale
durante le lezioni per posizionare le stelle in uno spazio in 3D,
e con software dedicati e un Kinect,
posso camminare dentro la lezione.
Mi metto a salutare attraverso il Kinect
e prendo il controllo, e ora mi allungo
e vado a toccare una stella, e facendolo
faccio partire la frase
che ha generato quella stella.
Stephen Hawking: C'è una, ed una sola disposizione
in cui i pezzi formano una figura completa.
Jared Ficklin: Grazie. (Applausi)
Ci sono 1400 stelle.
È un modo molto divertente di esplorare la lezione,
e, spero, un omaggio adeguato.
Bene. Fatemi concludere con un lavoro in corso.
Dopo 30 anni penso che esista la possibilità
di creare una versione avanzata della sottotitolatura.
Abbiamo visto molti dei TEDTalks online,
per cui guardiamone uno con l'audio spento
e con i sottotitoli.
Non ci sono sottotitoli per la colonna sonora di TED,
per cui ce la perdiamo, ma se ne avete visti parecchi,
la sentite nell'orecchio della vostra mente,
e poi inizia l'applauso.
Di solito comincia qui, cresce e poi si spegne.
A volte c'è anche un piccolo applauso da star,
e poi penso che anche Bill Gates fa un respiro nervoso,
e l'intervento comincia.
Ok, riguardiamo questo video.
Questa volta, non dirò una parola.
E di nuovo non ci sarà l'audio,
ma quello che farò è interpretare il suono
visivamente in tempo reale alla base dello schermo.
Per cui guardate con attenzione e vedete cosa i vostri occhi riescono a sentire.
Secondo me è piuttosto straordinario.
Già dalla prima visione, i vostri occhi noteranno facilmente dei
motivi, ma riguardando più volte,
il vostro cervello impara
a convertire questi motivi in informazioni.
Riuscite a percepire il tono e il timbro
e l'andamento del discorso,
cose che non si percepiscono tramite i sottotitoli.
Quella famosa scena dei film dell'orrore
in cui qualcuno si avvicina da dietro
è una cosa che si puo' vedere,
e io credo che questa informazione sarebbe qualcosa
di molto utile nei momenti in cui l'audio è spento
o non si sente, e suppongo che un pubblico non udente
sarebbe anche più bravo a vedere il suono
rispetto ad un pubblico che riesce a sentire.
Non so. Per ora è solo teoria.
Anzi, è semplicemente un'idea.
E fatemi finire dicendo che il suono si muove in tutte le direzioni,
così come le idee.
Grazie. (Applausi)
Oggi voglio parlare un po'
di fatica e lavoro.
Quando pensiamo a come la gente che lavora,
l'ingenua intuizione che abbiamo
è che le persone sono come topi in laboratorio --
che tutto quello che interessa alla gente sono i soldi,
e dal momento in cui offriamo denaro,
possiamo farli lavorare in un modo
o possiamo farli lavorare in un altro.
Ecco perché diamo bonus nel settore bancario e paghiamo in tanti modi diversi.
Abbiamo questo modo di vedere così semplicisitico
del motivo per cui la gente lavora e come sia il mercato del lavoro.
Nello stesso tempo, se ci pensate,
sono tanti i comportamenti strani che ci circondano.
Pensate alla scalata e all'escursionismo.
Se leggete libri di persone che scalano
montagne, montagne difficili,
pensate che quei libri siano pieni di momenti di gioia e felicità?
No, sono pieni di miseria.
Di fatto, si parla di congelamento, difficoltà di andare avanti
e difficoltà a respirare --
freddo, circostanze difficili.
Se la gente tentasse solo di essere felice,
nel momento in cui arriva in cima,
direbbe, "È stato un terribile errore.
Non lo farò mai più."
(Risate)
"Invece, mi siederò in spiaggia a bere mojito."
Invece, la gente scende,
e dopo essersi ripresa, va su di nuovo.
Se pensate alla scalata come un esempio,
suggerisce tutta una serie di cose.
Suggerisce che è importante arrivare alla fine, alla cima.
Suggerisce che la lotta, la sfida sono importanti.
Suggerisce che c'è tutta una serie di cose
che ci motiva a lavorare o a comportarci in modi diversi.
Personalmente, ho cominciato a pensarci
dopo che uno studente era venuto a trovarmi.
Era uno studente di qualche anno prima.
Un giorno tornò al campus.
Mi raccontò la seguente storia:
Mi disse che da più di due settimane stava lavorando su una presentazione PowerPoint.
Lavorava in una grande banca.
Era in preparazione di una fusione e acquisizione.
Stava lavorando sodo su quella presentazione --
grafici, tabelle, informazioni.
Stava sveglio fino a tardi ogni giorno.
E il giorno prima della consegna,
inviò la sua presentazione PowerPoint al suo capo,
e il suo capo gli rispose,
"Bella presentazione, ma la fusione è stata cancellata."
E il ragazzo era profondamente abbattuto.
Quando ci stava lavorando,
in realtà era abbastanza felice.
Gli piaceva lavorare ogni sera,
stava sveglio fino a tardi, perfezionava la sua presentazione PowerPoint.
Ma sapendo che nessuno l'avrebbe mai vista lo aveva scoraggiato.
Quindi ho iniziato a pensare a come sperimentare
questa idea dei frutti del nostro lavoro.
Per cominciare abbiamo creato un piccolo esperimento
in cui davamo alla gente dei Lego, 
chiedendo loro di costruirci qualcosa.
Ad alcuni abbiamo dato dei Lego dicendo,
"Ehi, costruiresti questo Bionicle per tre dollari?
Ti pagheremo tre dollari."
La gente ha detto di sì, e ha costruito i Lego.
Una volta finiti, li abbiamo presi, li abbiamo messi sotto il tavolo
e abbiamo detto, "Ne costruiresti un altro per 2 dollari e 70?"
Se dicevano di sì, gliene davamo un altro.
E una volta finito, chiedevamo loro,
"Ne vuoi costruire un altro?" per 2,40$, 2,10$, e così via,
finché non hanno detto, "Basta. Non vale più la pena."
Questa è quella che abbiamo chiamato condizione del senso.
Gente ha costruito un Bionicle dopo l'altro.
Dopo averli finiti tutti, li abbiamo messi sotto il tavolo.
E abbiamo detto loro che alla fine dell'esperimento,
avremmo preso i Bionicle, li avremmo disassemblati,
rimessi nelle scatole e usati per il partecipante successivo.
Abbiamo provato un'altra condizione.
L'altra condizione è stata ispirata da David, il mio studente.
E quest'altra condizione si chiama Condizione di Sisifo.
Se ricordate la storia di Sisifo,
Sisifo era stato condannato dagli dei a spingere lo stesso masso su per una collina,
e arrivato quasi alla fine,
il masso rotolava giù e doveva ricominciare dall'inizio.
Potete pensarlo come all'essenza del lavoro futile.
Potete immaginare di spingere il masso su diverse colline,
almeno avreste un certo senso di progresso.
Allo stesso modo, se guardate i film ambientati in carcere
qualche volta le guardie torturano i prigionieri
obbligandoli a scavare buche
e quando il prigioniero ha finito, gli chiedono di riempirlo e scavare di nuovo.
C'è qualcosa dietro a questa versione ciclica
del fare qualcosa ripetutamente
che sembra particolarmente demotivante.
Quindi nella seconda condizione di questo esperimento è esattamente quello che abbiamo fatto.
Abbiamo chiesto alla gente, "Costruiresti un Bionicle per tre dollari?"
E se dicevano di sì, lo costruivano.
Poi abbiamo chiesto, "Vuoi costruirne un altro per 2,70 dollari?"
E se dicevano di sì, gliene davamo un altro,
e mentre lo costruivano,
smontavamo quello che avevano appena costruito.
E quando avevano finito quell'altro,
dicevamo, "Vorresti costruirne un altro, questa volta per 30 centesimi meno?"
E se dicevano di sì, gliene davamo un altro che costruivano e noi smontavamo.
Era un ciclo infinito
in cui loro costruivano e noi smontavamo davanti a loro.
Cosa succede confrontando queste due condizioni?
La prima cosa che è successa
è stata che la gente costruiva molti più Bionicle -- ne costruiva 11 invece di 7 --
nella condizioni del senso rispetto alla condizione di Sisifo.
E comunque, è giusto sottolineare che non ha un gran valore.
La gente non stava curando il cancro o costruendo ponti.
Stava costruendo Bionicle per pochi centesimi.
E non solo, tutti sapevano che i Bionicle sarebbero stati smontati.
Quindi potenzialmente non aveva molto senso.
Ma anche il significato più piccolo ha fatto la differenza.
Abbiamo fatto un'altra versione di questo esperimento.
In quest'altra versione dell'esperimento,
non abbiamo messo la gente in questa situazione,
abbiamo solo descritto la situazione, 
così come la sto descrivendo a voi,
e abbiamo chiesto di prevedere quale sarebbe stato il risultato.
Cos'è successo?
La gente ha previsto la direzione dell'esperimento ma non l'ordine di grandezza.
La gente a cui era stato descritto l'esperimento
ha detto che nella condizioni del senso la gente avrebbe probabilmente costruito più Bionicle.
Quindi la gente capisce che il senso è importante,
solo non capisce l'ordine di grandezza dell'importanza,
fino a che punto è importante.
Abbiamo guardato anche un altro dato.
Se ci pensate, ci sono persone che adorano i Lego e altri no.
Potreste pensare che chi adora i Lego
costruirà più Lego, anche per compensi più bassi,
perché dopo tutto, ne traggono una gioia maggiore.
E la gente a cui i Lego piacciono meno ne costruirà di meno
perché il divertimento che ne deriva è inferiore.
Ed è questo che abbiamo capito nella condizione del senso.
C'era una bella correlazione tra l'amore per i Lego
e la quantità di Lego costruiti.
Cos'è successo nella condizione di Sisifo?
In quella condizione la correlazione era zero.
Non c'era nessuna relazione tra l'amore per il Lego e quanti ne costruivano,
il che mi suggerisce che con questa manipolazione
dello smontare le cose davanti ai loro occhi,
abbiamo sostanzialmente distrutto la felicità che traevano da questa attività.
In sostanza l'abbiamo eliminata.
Poco dopo aver terminato l'esperimento
sono andato in una grande società di software a Seattle.
Non posso dirvi chi sono, ma era una grande azienda di Seattle.
Questo è un gruppo all'interno dell'azienda di software che è stata messa in un edificio diverso.
Gli è stato chiesto di innovare e creare il prossimo grande prodotto di questa azienda.
E la settimana prima di presentarmi,
l'amministratore delegato di questa grande azienda è andato da quel gruppo, 200 ingegneri,
e ha cancellato il progetto.
Io ero lì di fronte a 200 persone tra le più abbattute a cui io abbia mai parlato.
E ho descritto loro questi esperimenti con i Lego,
e hanno detto che si sentivano come se avessero partecipato all'esperimento.
E ho chiesto loro,
"Quanti di voi si presentano al lavoro più tardi di prima?"
Tutti hanno alzato la mano.
Ho detto, "Quanti di voi vanno a casa prima?"
E tutti hanno alzato la mano.
Ho chiesto loro, "Quanti di voi aggiungono cose non proprio attinenti alla nota spese?"
Non hanno alzato la mano,
ma mi hanno portato a cena e mi hanno mostrato cosa erano capaci di fare con la nota spese.
E poi ho chiesto loro,
"Cosa avrebbe potuto fare l'amministratore delegato per non farvi scoraggiare così tanto?"
E hanno tirato fuori tutta una serie di idee.
Hanno detto che l'amministratore delegato avrebbe potuto chiedere di presentare a tutta l'azienda
il loro lavoro degli ultimi due anni e quello che avevano deciso di fare.
Avrebbe potuto chiedere loro di pensare a quale aspetto della tecnologia
sarebbe stato adatto ad altre parti dell'organizzazione.
Avrebbe potuto chiedere loro di costruire dei prototipi, 
un qualche prototipo di prossima generazione,
e vedere come funzionava.
Ma il fatto è che qualunque di questi
richiedeva un qualche sforzo o motivazione.
E credo che l'amministratore delegato non ha capito l'importanza del senso.
Se l'AD, come i nostri partecipanti,
pensasse che l'essenza del significato è ininfluente,
non gliene importerebbe.
E direbbe, "Per il momento vi ho indirizzato così,
ora vi sto indirizzando in quest'altro modo,
andrà tutto bene."
Ma se capite quanto è importante il senso
allora capite che è importante
dedicare tempo, energia e sforzo
nel coinvolgere di più le persone in quello che fanno.
L'esperimento successivo era un po' diverso.
Abbiamo preso un foglio di carta con lettere a caso,
e abbiamo chiesto alla gente di trovare coppie di lettere identiche una vicina all'altra.
Questo era il compito.
E la gente lo fa fatto sul primo foglio.
Poi abbiamo chiesto loro se volevano fare il foglio successivo per un compenso un po' più basso
e il foglio successivo per un po' meno, e così via.
Avevamo tre situazioni.
Nella prima situazione, la gente scriveva il proprio nome sul foglio,
trovava tutte le coppie di lettere e lo dava all'esaminatore.
L'esaminatore lo guardava, lo analizzava dall'inizio alla fine,
diceva "ah hah" e lo metteva sul mucchio.
Nella seconda situazione, la gente non scriveva il proprio nome.
L'esaminatore lo guardava,
prendeva il foglio, non lo guardava, non lo analizzava
e semplicemente lo metteva sulla pila delle pagine.
Prende un foglio e lo mette da parte.
Nella terza situazione,
l'esaminatore prende il foglio e lo mette direttamente nel tritadocumenti.
Cosa è accaduto in queste tre situazioni?
In questi immagine vi mostro a quale compenso la gente si fermava.
I numeri bassi significano che la gente lavorava molto. 
Lavorava molto più a lungo.
Nella situazionein cui era riconosciute, la gente lavorava fino a 15 centesimi.
A 15 centesimi a pagina, smettevano di impegnarsi.
Nella situazione in cui il foglio veniva distrutto, era il doppio -- 30 centesimi a foglio.
E questo è il risultato che avevamo prima.
Distruggere gli sforzi, il risultato di qualcuno
non li si rende felici di quello che fanno.
Ma devo sottolineare
che nella situazione in cui il documento veniva distrutto, la gente avrebbe potuto imbrogliare.
Avrebbero potuto fare un pessimo lavoro,
perché si rendevano conto che veniva buttato via.
Quindi magari sul primo foglio fareste un buon lavoro,
ma poi vedete che nessuno lo guarda veramente,
quindi fareste ancora e ancora.
Di fatto, nella situazione del documento distrutto,
la gente avrebbe potuto presentare più lavori, ricevere più denaro
e metterci meno impegno.
Ma cosa succede nella situazione in cui vengono ignorati?
Essere ignorati è simile alla situazione del riconoscimento o a quella del tritadocumenti,
o da qualche parte a metà strada?
Salta fuori che è quasi come il tritadocumenti.
Ci sono buone e cattive notizie.
La cattiva notizia è che ignorare i risultati delle persone
è negativo quanto distruggere i loro sforzi davanti ai loro occhi.
Ignorando gli sforzi si arriva a un livello altissimo.
La buona notizia è che semplicemente guardando una cosa fatta da qualcuno
analizzarla e dire "ah hah",
sembra sufficiente
a migliorare incredibilmente la motivazione.
La buona notizia è che aggiungere motivazione non sembra difficile.
La cattiva notizia è che eliminare la motivazione
sembra incredibilmente facile,
e se non ci pensiamo attentamente, potremmo esagerare.
Questo è tutto in termini di motivazione negativa
o di eliminazione della motivazione negativa.
La parte successiva che voglio mostrarvi è quella che riguarda la motivazione positiva.
C'è un negozio negli Stati Uniti che si chiama IKEA.
IKEA è un negozio che vende mobili decenti, ma lunghi da montare.
(Risate)
E non so voi, ma ogni volta che monto uno di questi,
mi ci vuole molto di più, è molto più impegnativo, è molto meno chiaro.
Metto insieme le cose nel modo sbagliato.
Non posso dire di apprezzare questi pezzi.
Non posso dire di divertirmi nel processo.
Ma quando ho finito, sembra che apprezzi quei mobili dell'IKEA
più degli altri mobili.
C'è una vecchia storia sui preparati per torte.
Quando iniziarono a fare i preparati per torte negli anni '40,
prendevano questa polvere, la mettevano nella scatola
e chiedevano alle casalinghe di aggiungere acqua, girare,
mescolare, mettere in forno -- voilà! -- la torta è pronta.
Ma si è scoperto che erano molto poco popolari.
La gente non li voleva.
E pensarono a tanti possibili motivi.
Magari non erano buone.
No, erano buonissime.
Quello che scoprirono è che non ci voleva abbastanza impegno.
Era così facile che nessuno poteva servirla e dire ai propri ospiti
"Ecco la mia torta."
No, no, no, era la torta di qualcun altro.
Era come comprarla in pasticceria.
Non sembrava una cosa fatta in casa.
Quindi cosa fecero?
Tolsero le uova e il latte dal preparato.
(Risate)
Ora bisognava rompere le uova e aggiungerle.
Bisognava misurare il latte e aggiungerlo, mescolare.
Ora era la vostra torta. Ora tutto era perfetto.
(Applausi)
Ora penso un po' all'effetto IKEA,
che spinge le persone a lavorare più duramente,
le spinge ad apprezzare di più quello che stanno facendo.
Quindi, come analizziamo la questione dal punto di vista dell'esperimento?
Abbiamo chiesto alla gente di fare degli origami.
Abbiamo dato loro le istruzioni su come creare origami
e abbiamo dato loro un pezzo di carta.
Erano tutti principianti 
e hanno fatto delle cose veramente brutte --
niente rane o gru.
Poi abbiamo detto loro, 
"Guarda, questo origami ci appartiene veramente.
Hai lavorato per noi, ma sai una cosa, te lo vendiamo.
Quanto sei disposto a pagare?"
Abbiamo misurato quanto erano disposti a pagare.
Ci sono stati due tipi di persone,
le persone che lo hanno realizzato,
e le persone che non lo hanno realizzato 
e hanno guardato da osservatori esterni.
Quello che abbiamo scoperto è che chi li faceva pensava
che fossero degli origami meravigliosi,
e sono stati disposti a pagare cinque volte di più
di coloro che osservavano dall'esterno.
Se foste tra quelli che costruivano,
pensate che avreste detto, "Oh, bellissimo questo origami, ma so che nessun altro lo apprezzerebbe"?
Oppure, "Adoro questo origami e piacerà a tutti"?
Quale delle due affermazioni è corretta?
Chi costruisce non solo apprezza di più gli origami
ma pensa che tutti vedano il mondo allo stesso modo.
Pensano che tutti lo apprezzino altrettanto.
Nella versione successiva abbiamo provato l'effetto IKEA.
Abbiamo cercato di renderlo più difficile.
Ad alcuni abbiamo dato lo stesso compito.
Ad alcuni lo abbiamo reso più difficile nascondendo le istruzioni.
In cima al foglio c'erano piccoli diagrammi 
su come piegare l'origami.
Per alcuni lo abbiamo eliminato.
Questo era più difficile. Cos'è successo?
Ad essere obiettivi, gli origami erano più brutti, 
era più difficile.
Guardando gli origami facili,
abbiamo visto la stessa cosa: chi li piegava li apprezzava di più, chi guardava li apprezzava di meno.
Nel caso delle istruzioni difficili,
l'effetto era amplificato.
Perché? 
Perché a chi piegava piacevano ancora di più.
Ci avevano messo tutto quell'impegno in più.
E ai valutatori? 
Piacevano anche meno.
Perché in realtà erano ancora più brutto della prima versione.
Certo, questo ci dice come valutiamo le cose.
Pensate ai bambini.
Immaginate che io vi chieda, 
"Per quanto vendereste i vostri figli?"
I vostri ricordi e le vostre associazioni.
La maggior parte della gente direbbe un sacco di soldi --
nei giorni buoni.
(Risate)
Ma immaginate una situazione leggermente diversa.
Immaginate di non avere figli
di andare un giorno al parco e vedere dei bambini
proprio come i vostri bambini.
Giocate con loro per qualche ora.
E al momento di andare via, i genitori dicono,
"Hey, prima di andare, se sei interessato, sono in vendita."
(Risate)
Quanto paghereste?
Molti dicono non molto.
E questo perché i nostri figli sono così preziosi,
non solo per quello che sono,
ma per noi, perché sono collegati a noi,
per il tempo speso e per le connessioni.
E comunque, se pensate che le istruzioni dell'IKEA non sono fatte bene,
pensate alle istruzioni fornite con i figli.
Quelle sì che sono difficili.
(Risate)
Comunque, questi sono i miei figli, che ovviamente sono meravigliosi.
Il che mi porta a dire un'altra cosa,
ossia chi costruiva,
guardando le proprie creature,
non concepisce che altri vedano le cose diversamente.
Un ultimo commento.
Se pensate a Adam Smith rispetto a Karl Marx,
Adam Smith parlava dell'importante concetto di efficienza.
Fece l'esempio della fabbrica di spilli.
Disse che la produzione di spilli si faceva in 12 fasi diverse,
e se una persona sola fa le 12 fasi, 
la produzione è molto bassa.
Ma se prendete una persona a fare la fase uno
e una persona a fare la fase due e la fase tre e così via,
la produzione può aumentare straordinariamente.
Certo, è un esempio fantastico e il fattore scatenante della Rivoluzione Industriale e dell'efficienza.
Karl Marx, d'altro canto,
diceva che l'alienazione da fatica è molto importante
nel definire il modo di vedere il collegamento con quello che la gente fa.
E se fate tutte e 12 le fasi, allo spillo ci tenete.
Ma se fate una fase sola ogni volta, magari non vi importa più molto.
E credo che nella Rivoluzione Industriale,
Adam Smith aveva più ragione di Karl Marx,
ma la realtà è che le cose sono cambiate
e ora siamo nell'economia della conoscenza.
E potreste chiedervi cosa succede in un'economia della conoscenza.
L'efficienza è ancora più importante del senso?
Credo che la risposta sia no.
Credo che passando a situazioni
in cui le persone devono decidere per conto proprio
su quanto impegno, attenzione, cura mettere e quanto connessione sentire,
che stiano pensando all'impegno sulla strada per l'ufficio 
o sotto la doccia,
improvvisamente il pensiero di Marx è più coerente.
Se pensiamo alla fatica, 
vediamo la motivazione e il compenso come una cosa unica,
ma la realtà è che dovremmo aggiungere tutta una serie di cose --
senso, creazione, sfide, proprietà, identità, orgoglio, ecc.
La buona notizia è che se aggiungiamo e pensiamo
a tutti questi componenti,
come creiamo il nostro senso personale, l'orgoglio, la motivazione,
e come lo mettiamo in atto sul posto di lavoro e per gli impiegati,
credo che potremmo spingere le persone ad essere
più produttive e più felici.
Grazie infinite.
(Applausi)
Bene, oggi vi parlerò del raccogliere storie
con modalità non convenzionali.
Questa è una mia foto in una fase assai imbarazzante della mia vita.
Vi piacerà il pigiama assurdamente stretto, con gli shorts a palloncini.
Comunque, era un tempo in cui mi interessavo principalmente
a raccogliere storie immaginarie.
Ecco, questa è un'immagine di me
con uno dei primi acquerelli che ho fatto.
Ultimamente sono assai più interessato a raccogliere storie
della realtà, ossia storie vere.
E per la precisione mi interessa raccogliere le mie storie personali,
storie di Internet, e più di recente, storie di vita,
che è tutto sommato un'area di lavoro nuova a cui mi sono dedicato di recente.
Per cui oggi vi parlerò di ognuna di queste cose.
Innanzitutto le mie storie personali. Questi sono due miei quaderni di schizzi.
Ne ho parecchi,
li ho tenuti negli ultimi otto o nove anni.
Mi accompagnano dovunque mi trovi,
e li riempio con ogni tipo di cose,
annotazioni delle esperienze vissute.
Come acquerelli, disegni di ciò che vedo,
fiori secchi, insetti morti, talloncini di biglietti, monetine arrugginite,
biglietti da visita, scritti.
In questi blocchi trovate questi piccoli e brevi scorci
di momenti e di esperienze e di persone che incontro.
E, sapete, dopo aver tenuto questi blocchi per un certo numero di anni,
ho cominciato a interessarmi davvero a collezionare
non solo le mie creazioni personali,
ma anche quelle di altre persone.
Così ho cominciato a raccogliere oggetti trovati.
Questa è una foto che ho trovato in un canale di scolo a New York
una decina di anni fa.
Davanti si vede l'immagine strappata in bianco e nero di un viso di donna
e sul retro c'è scritto: "A Judy, la ragazza con la voce di Bill Bailey,
divertiti, qualsiasi cosa tu faccia".
E mi ha davvero intrigato quest'idea di dare una sbirciata alle vite altrui,
piuttosto che conoscerle per intero; conoscere solo un pezzetto della storia
e lasciare che la mente completi il resto.
E questa idea di lanciare un'occhiata parziale è qualcosa
che ritornerà in tanta parte dei lavori che voglio mostrarvi oggi.
E insomma, in questo periodo studiavo informatica a Princeton,
e osservai che era all'improvviso possibile
raccogliere questo genere di oggetti personali
non solo agli angoli delle strade ma anche da Internet.
E che all'improvviso la gente lasciava in massa valanghe
di orme digitali in Rete e raccontava storie di vita privata.
post nei blog, fotografie, pensieri, emozioni, opinioni,
tutte queste cose la gente le esprimeva online,
e ne lasciava traccia.
Così ho cominciato a scrivere programmi per computer
che studiassero gruppi molto ampi di queste tracce telematiche.
Un progetto del genere risale a circa un anno e mezzo fa.
Si chiama "Ci sentiamo bene".
E' un progetto che raccoglie i nuovi post sui blog di tutto il mondo.
ogni due o tre minuti, cercando le ricorrenze delle frasi
"provo" e "mi sento". E quando trova una di queste frasi,
prende tutte le parole fino al punto
cercando anche di individuare le informazioni demografiche dell'autore.
Ossia, il sesso, l'età, la collocazione geografica
e quali erano le condizioni climatiche quando ha scritto quella frase.
Vengono raccolte circa 20.000 frasi al giorno
e la cosa va avanti da circa un anno e mezzo,
per cui ha raccolto più di un milione e mezzo di stati d'animo ad oggi.
Questo è il modo in cui sono visualizzati.
Ciascuno di questi punti qui rappresenta alcuni dei sentimenti espressi
in inglese nelle ultime ore.
Ogni punto è una singola frase scritta da un singolo blogger.
E il colore di ciascun punto corrisponde al tipo di sentimento che contiene,
così quelli chiari sono felici, quelli scuri tristi.
Mentre il diametro di ciascun punto corrisponde
alla lunghezza della frase contenuta.
Per cui quelli piccoli sono frasi brevi e i più grandi frasi più lunghe.
"Mi sento bene nel mio corpo e non c'è davvero nessuna ragione
perché io provi ancora disagio accanto al mio ragazzo".
Scritto da una ventiduenne giapponese.
"L'ho preso a un mercatino locale,
ma non ho proprio voglia di stare a impazzire con fili e altra roba".
E poi alcuni di questi stati d'animo sono corredati di foto caricate sui blog,
e in questi casi vengono creati dei montaggi automatici,
che consistono della combinazione di frase e immagine.
Ognuno di essi può essere aperto per rivelare la frase che contiene.
"Mi sento bene".
"Mi sento tosta ora, avrò messo su 100.000 libbre,
ma ne è valsa la pena".
"Mi piace come hanno saputo preservare tanto di ogni cosa
che ti fa sentire vicino alla natura.... farfalle,
foreste create dall'uomo, grotte di calcare, e, ehi, persino un grande pitone".
Bene. Il prossimo atto si chiama "raggruppamenti".
Dà alle cose un aspetto leggermente più statistico.
Mostra i sentimenti più comuni al mondo in questo momento.
dominati da cose come il meglio, il brutto, il bene, la colpa, ecc...
Il clima dà ai sentimenti le caratteristiche fisiche
dell'atmosfera che rappresentano. Per cui quelli solari girano,
i nuvolosi galleggiano, quelli piovosi precipitano,
e quelli nevosi ondeggiano verso il suolo.
Si può fermare una goccia di pioggia e aprire il sentimento che contiene.
Da ultimo, la collocazione geografica fa muovere i sentimenti al loro posto
su una mappa del mondo, dando il senso della loro distribuzione planetaria.
Vado a mostrarvi alcuni dei miei montaggi preferiti da "Ci sentiamo bene".
Queste sono le immagini che vengono automaticamente costruite.
"Mi sento come se fossi parcheggiato storto in un universo parallelo".
(Risate)
"Ho baciato un sacco di altri ragazzi e non è stato granché,
i baci sapevano di casino e di sbagliato,
però baciare Luca mi fa stare benissimo, è quasi mistico".
"Posso sentire il mio cancro che cresce".
"Mi sento carina".
"Mi sento pelle e ossa, ma non è così".
"Ho ventitré anni, sono un'ex tossica di ero e metadone,
e mi sento davvero fortunata ad essere ancora qui".
"Non sto nella pelle a vederli correre per la prima volta a Daytona il mese prossimo,
perché sento proprio il bisogno di andare veloce".
(Risate)
"Mi sento impertinente".
"Mi sento così sexy con questa parrucca nuova".
Come potete vedere, "Ci sentiamo bene" raccoglie
storie personali in scala ridottissima.
A volte storie non più lunghe di due o tre parole.
Al punto da mettere in discussione il concetto stesso
di ciò che può considerarsi una storia.
Di recente mi sono interessato a scavare un po' più a fondo in una storia.
E questo mi ha portato a lavorare un po' con il mondo reale,
invece che con Internet,
e a usare Internet solo alla fine, come strumento di presentazione.
Ecco, questi sono alcuni dei progetti più recenti che
non sono ancora stati presentati al pubblico.
Il primo di essi si chiama "La caccia alla balena".
Nel maggio scorso ho trascorso nove giorni a Barrow, Alaska,
l'avamposto più a nord degli Stati Uniti,
con una famiglia di eschimesi Inupiat,
a documentare la loro annuale stagione di caccia alla balena in primavera.
Questo è il campo baleniero, ci troviamo circa sei miglia dalla costa,
accampati su una placca di ghiaccio di cinque piedi e mezzo.
E l'acqua che vedete là è il canale aperto tra i ghiacci,
e attraverso quel canale le balene della Groenlandia migrano a nord ogni primavera.
La comunità eschimese in pratica si accampa sul bordo dei ghiacci qui,
attende che una balena si avvicini abbastanza per attaccarla, e quando succede
le lancia un arpione e poi la issa
sul ghiaccio, quindi la taglia a pezzi.
E questo fornisce alla comunità una riserva di cibo durevole.
E insomma, sono andato là e ho vissuto con loro
nel campo baleniero, e ho fotografato l'intera esperienza,
a partire dalla corsa in taxi all'aeroporto Newark di New York,
fino alla macellazione della seconda balena, sette giorni e mezzo dopo.
Ho fotografato questa intera esperienza a intervalli di cinque minuti.
Per cui ogni cinque minuti scattavo una foto.
Quando ero sveglio, con la macchina al collo,
e quando dormivo con un treppiedi e un timer.
E nei momenti di forte adrenalina,
tipo quando accadeva qualcosa di eccitante,
aumentavo la frequenza degli scatti fino a
trentasette fotografie ogni cinque minuti.
E questo creava un battito cardiaco fotografico
che accelerava o rallentava più o meno in accordo con
i cambiamenti di ritmo del mio cuore.
E questo era il primo concetto.
Il secondo concetto era di usare questa esperienza per riflettere
sulle componenti essenziali di qualsiasi storia.
Quali sono le cose che creano una storia?
Bene, le storie hanno personaggi. Le storie hanno concetti.
Le storie hanno luogo in una certa zona. Hanno un contesto.
Hanno colori. Che aspetto hanno?
Hanno un tempo. Quando sono accadute? Date, quando sono successe?
Nel caso della caccia alla balena c'era anche questa idea del livello emozionale.
La cosa principale delle storie, comunque, se prendete gran parte dei media
a cui siamo abituati --cose come racconti, radio,
fotografie, film, perfino presentazioni come questa--
è che siamo abituati a questa idea del narratore, o alla posizione della macchina.
A una specie di entità esterna onniscente
attraverso i cui occhi voi vedete la storia.
Ci siamo assolutamente abituati.
Ma se pensate alla vita vera, non è per niente così.
Voglio dire, nella vita vera le cose hanno molte più sfumature e complessità,
e ci sono tutte queste storie che si sovrappongono,
intersecandosi e toccandosi a vicenda.
Perciò ho pensato che sarebbe stato interessante costruire un contesto
che facesse emergere queste storie. Nel caso de "La caccia alla balena"
come potevamo estrarre un cosa come la storia di Simeon e Crawford,
includendo elementi come fauna selvatica, strumenti e sangue, che si sviluppasse nel mare artico,
e fosse dominata dal colore rosso, e avvenisse verso le 10 del tre maggio,
con un livello di eccitazione alto?
Come fare ad estrarre questo filo narrativo da una storia più grande?
Ho costruito un'interfaccia web per guardare "La caccia alla balena" che cercasse di fare proprio questo.
Ecco, queste sono tutte le 3.214 foto prese allora.
Questo è il mio studio a Brooklyn. Questo è il mare artico,
e questa è la macellazione della seconda balena, sette giorni dopo.
Cominciate a cogliere un po' più della storia adesso, attraverso il colore.
Vedete, questa striscia rossa è il colore della carta da parati
dell'appartamento seminterrato dove mi trovavo.
Le immagini sfumano al bianco quando ci spostiamo sul mare artico.
Introduzione di rosso qui, quando le balene sono tagliate a pezzi.
Vedete la linea del tempo, che vi mostra i momenti eccitanti della storia.
Sono organizzate cronologicamente.
La ruota è una versione un po' più divertente della stessa cosa,
ecco queste sono appunto tutte le foto organizzate cronologicamente.
Ciascuna può essere cliccata,
e la narrazione comincia da questo punto.
Qui per esempio sto dormendo sull'aereo che mi porta in Alaska.
Questo è Moby Dick.
Questo è il nostro cibo.
Questa è fatta nel soggiorno della famiglia di Patkotak
nella loro casa a Barrow. Ecco il vino in scatola che ci hanno servito.
Pausa sigaretta all'esterno... io non fumo.
Questa è un'appassionante sequenza di me che dormo.
Questa è fatta al campo baleniero, sul mare artico.
Questo grafico che sto cliccando qui vuole ricordare
un grafico medico del battito cardiaco,
e mostra i momenti eccitanti di adrenalina.
Questo è il ghiaccio che comincia a formarsi. La barriera di neve che hanno costruito.
Quello che voglio mostrarvi adesso è la capacità di estrarre delle sotto-storie.
Bene, qui vedete il cast. Questi sono tutti i personaggi de "La caccia alla balena",
e le due balene che sono state uccise.
Possiamo fare una cosa a piacere, tipo
estrarre la storia di Rony, che includa l'idea di sangue,
le balene e gli strumenti, che accada nel mare artico,
al campo Ahkivgaq, con un battito cardiaco veloce.
E ora abbiamo ridotto la storia
ad appena ventinove magiche foto
e così possiamo cominciare la narrazione da questo punto.
Ed ecco Rony che taglia la balena qui.
Queste balene sono lunghe circa quaranta piedi,
e pesano oltre quaranta tonnellate. E forniscono la fonte di cibo
della comunità per gran parte dell'anno.
Saltando un po' avanti, questo è Rony sulla carcassa della balena.
Non usano motoseghe o cose del genere, soltanto lame,
è un processo incredibilmente efficiente.
Questi sono i ragazzi alla corda, mentre aprono la carcassa.
Questo è muktuk, grasso di balena, allineato per la distribuzione alla comunità.
I fanoni. Andiamo avanti.
Ecco, ciò che sto per raccontarvi adesso
è davvero una cosa nuova. Non è nemmeno ancora un progetto.
Proprio ieri, sono arrivato qui da Singapore, e prima ancora
ho passato due settimane in Bhutan, il piccolo regno himalayano
stretto tra Tibet e India.
Stavo realizzando là un progetto sulla felicità,
facendo interviste a un sacco di gente del posto.
Sapete, il Bhutan ha questa cosa originale, che loro basano
la maggior parte delle loro decisioni chiave di governo sul concetto
di felicità interna lorda anziché di prodotto interno lordo,
e lo fanno dagli anni ' 70.
Questa cosa porta ad un sistema di valori totalmente diverso.
E' una cultura incredibilmente non materialista.
in cui la gente non ha molto, ma è incredibilmente felice.
Sono andato in giro a parlare con la gente di alcune di queste idee.
E ho fatto varie cose, tipo porre alle persone una serie di domande fisse,
e fotografarle in pose determinate,
e intervistarle col sonoro e anche fare qualche scatto.
Cominciavo chiedendo loro di dare una misura alla loro gioia
da uno a dieci, che è una cosa in sé abbastanza assurda.
E quando rispondevano gonfiavo un numero corrispondente di palloncini
e davo loro quei palloncini da tenere in mano.
Per cui vedete alcune persone davvero felici con dieci palloncini,
ed altre molto tristi con un solo palloncino.
Ma, in definitiva, anche un solo palloncino è a suo modo un po' di gioia.
(Risate)
E poi ponevo loro una serie di domande, tipo:
qual è stato il giorno più felice della loro vita, che cosa li rende felici.
E alla fine chiedevo loro di esprimere un desiderio.
E quando lo facevano, scrivevo quel desiderio
su uno dei palloncini e li fotografavo mentre lo tenevano in mano.
Adesso vi mostro giusto alcuni piccoli passaggi
di alcune delle interviste che ho fatto, di alcune delle persone con cui ho parlato.
Questo è uno studente di undici anni.
Giocava a guardie e ladri con gli amici, correndo per la città,
tutti avevano pistole giocattolo di plastica.
Il suo desiderio era di diventare un agente di polizia.
Aveva già cominciato. Queste sono le sue mani.
Ho fatto foto delle mani di ogni persona,
perché penso che si può capire molto di una persona
guardando come sono le sue mani. Ho fatto un ritratto di ognuno,
e ho chiesto a tutti di fare una faccia buffa.
Una studentessa diciassettenne. Il suo desiderio era nascere uomo.
Pensa che le donne se la passano abbastanza male in Bhutan,
e che è molto più facile se sei un ragazzo.
Il proprietario ventottenne di un negozio di telefonia.
Se sapeste com'è Paro capireste
quanto è assurdo un negozio di telefonia da quelle parti.
Voleva aiutare i poveri.
Una contadina di cinquantatré anni. Toglieva la pula dal grano,
e questa pila di grano dietro di lei
c'è voluta una settimana per farla.
Voleva continuare a coltivare la terra fino alla morte.
Potete davvero cominciare a vedere le storie raccontate dalle mani qui.
Aveva questo anello d'argento con la parola "amore" incisa su,
l'aveva trovato per strada da qualche parte.
Un sedicenne che lavora in miniera.
Questo ragazzo spaccava rocce con un martello sotto il sole a picco,
ma il suo solo desiderio era di fare l'agricoltore.
Un monaco ventunenne. Era molto felice.
Voleva vivere una lunga vita al monastero.
Aveva questi incredibili peli che gli spuntavano da un neo sul lato sinistro del viso,
il che mi dicono porti un gran bene.
Era un po' troppo timido per fare una smorfia.
Una studentessa sedicenne.
Voleva diventare una donna indipendente.
Le ho chiesto, e mi ha detto che per lei significava
che non voleva prendere marito,
perché secondo lei quando una donna si sposa in Bhutan
le sue speranze di vivere una vita indipendente praticamente finiscono,
per cui non aveva nessun interesse alla cosa.
Un camionista di ventiquattro anni.
Ci sono questi camion indiani spaventosamente grandi
che beccheggiano come navi per strade a una corsia con il traffico di due,
con strapiombi di 3.000 piedi (900 m.) sul bordo della carreggiata,
e lui guidava uno di questi camion.
Ma tutto ciò che voleva era solo di vivere una vita comoda come gli altri.
Una spazzina di ventiquattro anni. L'ho beccata in pausa pranzo.
Aveva fatto un piccolo falò per riscaldarsi sul ciglio della strada.
Il suo desiderio era di sposare qualcuno con la macchina.
Voleva dare una svolta alla sua vita.
Vive in un piccolo campo di lavoratori proprio accanto alla strada,
e voleva un diverso insieme di cose.
Un bracciante itinerante di ottantuno anni.
Ho visto questo tipo sul bordo della strada,
e in effetti non ha una casa.
Si sposta da una fattoria all'altra ogni giorno in cerca di lavoro,
e poi cerca di dormire nei posti dove gli danno lavoro.
Per cui il suo desiderio era di venire con me, così da avere un posto dove stare.
Aveva questo coltello pazzesco che ha estratto dal suo gho
e ha cominciato a brandirlo quando gli ho chiesto di fare una faccia buffa.
Era un tipo divertente.
Un ragazzo di dieci anni.
Voleva andare a scuola e imparare a leggere,
ma i suoi genitori non avevano abbastanza soldi per mandarlo a scuola.
Mangiava il suo dolce caramelloso color arancio
in cui infilava le dita,
e da tutta la saliva che aveva sulle mani,
si impiastricciava di arancione le palme.
(Risate)
Un operaio stradale di trentasette anni.
Uno dei temi politici più delicati in Bhutan
è l'uso della manovalanza indiana a basso costo
che fanno venire dall'India per costruire strade
e poi la rimandano a casa una volta che la strada è finita.
Per cui questi ragazzi erano in un gruppo di operai
che mescolava l'asfalto una mattina sul bordo dell'autostrada.
Il suo desiderio era di fare un po' di soldi e aprire un negozio.
Una contadina di settantacinque anni. Vendeva arance al bordo della strada.
Le ho chiesto dei suoi desideri, e mi ha detto:
"Mah, forse vivrò, forse morirò, ma non ho un desiderio".
Masticava il betel, che ha fatto diventare i suoi denti
di colore rosso negli anni.
Infine, questa è una suora di ventisei anni con cui ho parlato.
Il suo desiderio era di fare un pellegrinaggio in Tibet.
Le ho chiesto per quanto tempo aveva pensato di stare in convento e mi ha detto:
"Beh, naturalmente è una cosa temporanea,
ma il mio piano è di stare qui fino ai trenta e poi andare in eremitaggio".
E ho detto: "Cioè come vivere in una grotta?" E lei mi ha detto: "Già, come in una grotta".
E io ho fatto: "Caspita, e per quanto tempo starai nella grotta?"
E lei: "Beh, sai,
credo che vorrei vivere tutta la mia vita nella grotta".
Ho pensato che era incredibile. Voglio dire, parlava in un modo...
--con un inglese spettacolare, un meraviglioso humor e una gran risata--
che la faceva assomigliare a una che avrei potuto incontrare
per le strade di New York o nel Vermont, da dove vengo.
Ma lei aveva vissuto in monastero negli ultimi sette anni.
Le ho chiesto qualcos'altro sulla grotta
e su ciò che prevedeva sarebbe accaduto una volta là.
E se avesse visto la verità dopo appena un anno,
che avrebbe fatto nella sua vita per i successivi 35?
E questo è ciò che mi ha detto.
Donna: "Credo che resterò là fino ai trentacinque anni, forse... forse morirò".
Jonathan Harris: "Forse morirai?" Donna: "Sì".
JH: "Dieci anni?" Donna: "Sì, sì". JH: "Dieci anni sono un sacco".
Donna: "Sì, forse non uno, dieci anni, magari poi morirò
entro un anno o giù di lì"
JH: "Tu lo speri...?"
Donna: "Beh, il fatto è che è una cosa temporanea".
JH: "Certo, però... d'accordo. Ma tu speri...
preferiresti vivere nella grotta per quarant'anni
o viverci per un anno?"
Donna: "Ma io preferirei viverci fino ai quaranta o ai cinquanta".
JH: "Quaranta o cinquanta? Ehi".
Donna: "Proprio. E poi vado in cielo".
JH: "Beh che dire? Ti auguro tanta fortuna per il tuo desiderio".
Donna: "Grazie".
JH: "Spero che tutto ciò che desideri accadrà.
Perciò grazie ancora, tanto".
Donna: "Non c'è di che, davvero".
Per cui se l'avete capito, ha detto che sperava di morire
quando avesse avuto quarant'anni. Era abbastanza da vivere per lei.
L'ultima cosa che abbiamo fatto, sarò velocissimo,
è stato prendere tutti questi palloncini con i desideri -- erano 117 interviste
dunque 117 desideri-- e portarli in un posto chiamato Dochula,
che è un passo di montagna in Bhutan a 10.300 piedi (3.139 m.),
uno dei posti più sacri del Bhutan.
E lassù ci sono migliaia di fazzoletti di preghiera
che la gente ha disseminato durante gli anni.
E abbiamo rigonfiato tutti i palloncini, li abbiamo legati a un filo,
e li abbiamo appesi là tra i fazzoletti di preghiera.
E sono ancora lì che volano.
Per cui se progettate di andare in Bhutan nel prossimo futuro,
potete andare a dare loro una controllata. Ecco alcune foto.
Abbiamo detto una preghiera buddista così da far avverare tutti questi desideri.
Potete vedere qui qualche palloncino familiare.
"Fare un po' di soldi e aprire un negozio", era l'operaio stradale indiano.
Grazie tante.
(Applausi)
Quando avevo 10 anni
mio padre mi portò in campeggio
sui monti Adirondack, un'area protetta
nella parte settentrionale dello stato di New York.
La giornata era bellissima.
La foresta scintillava.
Il sole faceva brillare le foglie come vetro colorato,
e se non fosse stato per i sentieri che seguivamo,
avremmo potuto pensare di essere
i primi esseri umani a scoprire quell'area.
Siamo arrivati ​​al nostro campeggio.
Era un semplice capanno su una sporgenza
da dove si vedeva un lago bellissimo e cristallino.
Ma dietro il capanno si nascondeva
un'orrenda sorpresa.
Una discarica di circa 4 metri quadrati
fatto di torsoli di mela,
cartocci di alluminio,
e altri avanzi.
E io sono rimasta allibita,
molto arrabbiata e profondamente confusa.
I campeggiatori erano troppo pigri
per riportarsi indietro i loro avanzi,
ma chi si aspettavano che pulisse tutto?
Questa domanda è rimasta con me,
e poi si è semplificata.
Chi ripulisce la nostra spazzatura?
Non importa chi siamo
o dove siamo,
chi ripulisce Istanbul?
Chi ripulisce Rio de Janeiro,
oppure Parigi, o Londra?
Qui a New York
se ne occupa l'amministrazione,
che elimina 11 000 tonnellate di immondizia
e 2000 tonnellate di riciclo al giorno.
Quindi ho voluto scoprire 
chi sono gli addetti ai rifiuti,
volevo capire chi fa questo lavoro,
cosa vuol dire indossare quell'uniforme
e occuparsi di quei problemi.
Ho intrapreso un progetto di ricerca con loro.
Sono andata sui camion della nettezza urbana
e ho intervistato gente che 
lavora in uffici e strutture
di tutta la città,
e ho imparato molte cose,
ma non ero ancora una di loro.
Dovevo andare oltre.
Così ho iniziato a lavorare come 
operatrice della raccolta dei rifiuti.
Non salivo semplicemente 
sui camion, ero al volante.
Guidavo le spazzatrici e le spalaneve.
È stato un onore e un'incredibile
esperienza formativa.
Tutti mi chiedono della puzza.
Puzza, ma non così tanto come si pensa.
E quando è più forte,
ci si abitua in fretta.
Richiede molto tempo 
abituarsi al peso dei sacchi.
Ho conosciuto gente che lavorava lì da anni
e ancora non si era abituata al peso
di portare fisicamente
tonnellate di rifiuti ogni settimana.
Poi c'è il pericolo.
Secondo le statistiche del Dipartimento del Lavoro,
questo è uno dei 10 lavori più pericolosi
negli Stati Uniti,
e ho scoperto il motivo.
Si è sempre immersi nel traffico
ed è sconcertante.
Vogliono solo superarti, quindi spesso
gli automobilisti non prestano attenzione.
Il che è molto pericoloso per il lavoratore.
E poi i rifiuti stessi sono pieni di pericoli
che spesso cadono dal camion
e causano danni terribili.
Ho anche imparato che la spazzatura 
non si ferma mai.
Quando si cambia prospettiva
e si guarda la città da un camion 
della nettezza urbana,
ci si accorge di come la spazzatura
è una forza della natura.
Non finisce mai.
È anche come una forma 
di respirazione o di circolazione.
Deve essere sempre in movimento.
E poi c'è lo stigma.
Ci si mette la divisa e si diventa invisibili
a meno che non ci siano problemi,
perché il camion sta bloccando il traffico,
o si è fermato troppo vicino a qualche casa,
o tu sei al bar a prenderti un caffè
e la gente ti guarda con disprezzo,
e non ti vuole intorno.
Trovo lo stigma particolarmente ironico,
perché penso che gli addetti alla nettezza urbana
fanno il lavoro più importante
per le strade della città, per tre motivi:
Primo, proteggono la salute pubblica.
Se non portassero via l'immondizia
in modo efficiente ed efficace tutti i giorni,
comincerebbe a fuoriuscire dai contenitori,
generando gravi pericoli 
che metterebbero a rischio
la popolazione.
Malattie praticamente scomparse da decenni
riprenderebbero piede.
L'economia ha bisogno di loro.
Se non possiamo buttare via il vecchio
non abbiamo spazio per il nuovo,
e senza consumi,
l'economia non gira.
Non sto promuovendo il capitalismo, 
faccio solo presente come funzionano le cose.
Terzo, c'è un fattore che chiamo
la velocità quotidiana media necessaria.
Con questo intendo che ci siamo abituati
a spostarci e fare tutto velocemente
nel mondo moderno.
Non ci interessa aggiustare, pulire, portarci dietro
una tazza, una borsa
o una bottiglietta d'acqua.
Le usiamo, le buttiamo, ce ne dimentichiamo,
perché sappiano che c'è chi
si occuperà di farle sparire.
Oggi vi voglio suggerire alcuni modi
di pensare all'igiene ambientale che aiutino
a migliorare lo stigma
e li includa in un progetto
di miglioramento e sostenibilità urbana.
Il loro lavoro è una sorta di rito liturgico.
Sono sulle strade ogni giorno, stessi orari.
In molte città indossano un'uniforme.
Sappiamo quando arrivano.
Ed è grazie al loro lavoro che 
anche noi possiamo lavorare.
Sono una garanzia.
Il ritmo del loro lavoro ci salva
da noi stessi, dalle nostre scorie,
dai nostri avanzi.
E questo flusso deve essere mantenuto
a tutti i costi.
La mattina dopo l'11 Settembre
sentii il rombo del camion della nettezza in strada
e corsi giù con mio figlio in braccio.
Vidi il solito addetto, che faceva il giro per la carta,
come tutti i mercoledì.
E volevo ringraziarlo per 
aver lavorato in quel giorno,
nonostante tutto.
Ma scoppiai a piangere.
E lui mi guardò,
mi fece un cenno e poi disse:
"Andrà tutto bene.
Andrà tutto bene."
Poco tempo dopo ho iniziato
il mio progetto di ricerca
e l'ho rincontrato.
Si chiama Paulie, e abbiamo lavorato insieme tante volte,
e siamo diventati amici.
Voglio tanto credere in quello che mi ha detto.
Andrà tutto bene.
Ma nei nostri sforzi di riorganizzare
la nostra esistenza e il nostro ruolo nel pianeta,
dobbiamo tenere in conto ogni costo,
compreso il costo umano reale
del lavoro.
Saremmo ben informati se ci avvicinassimo
alle persone che fanno questo lavoro
e dalla loro esperienza
imparassimo a pensare
a come creare sistemi più sostenibili
che ci portino dalla raccolta differenziata,
che ha fatto grandi progressi negli ultimi 40 anni
negli Stati Uniti e in molti altri paesi,
e ci sollevino ad un orizzonte più ampio
dove cercare altre forme di rifiuti
che possano essere attenuati
da fonti produttive e industriali.
Quello che pensiamo quando 
parliamo di rifiuti urbani,
rappresenta solo il 3% dei rifiuti a livello nazionale.
Questa è una cifra importante.
Così, nel flusso delle vostre giornate,
della vostra vita,
quando vedrete qualcuno che si occupa
di ripulire al vostro posto,
fermatevi un attimo, e guardatelo.
Fermatevi un attimo, e ringraziatelo.
(Applausi)
La democrazia è in crisi, non ci sono dubbi,
e in parte dipende dal dilemma
in cui è incorporata.
Diventa sempre più irrilevante per il tipo di decisioni
che hanno a che fare con pandemie globali,
un problema transnazionale;
con l'HIV, un problema transnazionale;
con i mercati e l'immigrazione,
cose che vanno oltre i confini nazionali;
con il terrorismo, con la guerra,
tutti problemi transnazionali.
Di fatto, viviamo in un 21° secolo
di interdipendenze,
e di brutali problemi interdipendenti,
e quando cerchiamo soluzioni 
in politica e in democrazia,
ci troviamo di fronte istituzioni politiche
create 400 anni fa,
autonome, stati-nazioni sovrani
con giurisdizioni e territori
separati l'uno dall'altro,
che reclamano tutti la capacità 
di risolvere il problema
della propria gente.
21° secolo, mondo transnazionale
di problemi e sfide,
17° secolo di istituzioni politiche.
Il problema principale della democrazia 
sta in questo dilemma.
E come molti altri, ho pensato
a cosa possiamo fare.
Questa asimmetria tra sfide del 21° secolo
e istituzioni politiche arcaiche e non funzionanti
come gli stati-nazione.
Il mio suggerimento è
cambiare argomento,
smettere di parlare di nazioni,
di confini,
e cominciare a parlare di città.
Perché parlando di città, scoprirete
che stiamo parlando di istituzioni politiche
in cui sono nate civiltà e cultura.
Parliamo della culla della democrazia.
Parliamo dei luoghi e degli spazi pubblici
in cui ci riuniamo
per creare la democrazia, 
e nello stesso tempo
protestare nei confronti 
di chi ci vuole togliere la libertà.
Pensate ai grandi nomi:
la Place de la Bastille,
Zuccotti Park,
Piazza Tahrir,
Piazza Taksim a Istanbul 
che vediamo nelle notizie di oggi,
o, sì,
Piazza Tienanmen a Pechino.
(Applausi)
Sono spazi pubblici
dove ci dichiariamo cittadini,
partecipanti, persone con il diritto
di scrivere la propria storia.
Le città non sono solo le istituzioni più antiche,
sono anche le più longeve.
Se ci pensate,
Costantinopoli, Istanbul, più antica della Turchia.
Alessandria, più antica dell'Egitto.
Roma, molto più antica dell'Italia.
Città che resistono al tempo.
Sono i luoghi dove siamo nati,
cresciuti, istruiti, dove abbiamo lavorato, 
ci siamo sposati,
abbiamo pregato, giocato, 
siamo invecchiati e con il tempo siamo morti.
Sono casa.
Molto diversi dagli stati-nazione,
che sono astrazioni.
Paghiamo le tasse, votiamo occasionalmente,
guardiamo governare più o meno senza di noi
gli uomini e le donne che scegliamo.
Non nelle case che sono le nostre città,
dove viviamo.
Inoltre oggi, più della metà 
della popolazione mondiale
vive nelle città.
Nel mondo sviluppato, 
è il 78 per cento della popolazione.
Più di tre persone su quattro
oggi vivono in istituzioni urbane, luoghi urbani,
in città.
Le città sono dove c'è azione.
Le città siamo noi. 
Aristotele diceva nel mondo antico,
che l'uomo è un animale politico.
Io dico che siamo un animale urbano.
Siamo una specie urbana, 
che si sente a casa in città.
Per tornare al dilemma,
se il dilemma è che abbiamo stati-nazione politici
vecchio stampo incapaci di governare il mondo,
di reagire alle sfide globali
come il cambiamento climatico,
allora forse è giunto il momento per i sindaci 
di governare il mondo,
che i sindaci, i cittadini 
e le persone che rappresentano
si impegnino nel governo globale.
Quando dico, se i sindaci governassero il mondo,
quando ho tirato fuori questa frase la prima volta,
mi sono reso conto che lo fanno già.
Ci sono dozzine di istituzioni internazionali, intercittadine,
transnazionali, reti di città
in cui le città stanno già, silenziosamente,
lavorando insieme
per affrontare il cambiamento climatico, 
le questioni di sicurezza,
l'immigrazione,
tutti questi problemi difficili,
interdipendenti che stiamo affrontando.
Hanno nomi strani:
UCLG,
United Cities and Local Governments;
ICLEI,
International Council for Local Environmental Issues.
E la lista prosegue:
Citynet in Asia; City Protocol, 
una nuova organizzazione
fuori Barcellona che usa il web
per condividere le migliori prassi tra i vari paesi.
E poi tutte le cose che conosciamo meglio,
la Lega dei Sindaci americana,
la Lega dei Sindaci messicani,
la Lega dei Sindaci europea.
I sindaci sono là dove c'è bisogno.
Allora la domanda è,
come possiamo creare un mondo
in cui i sindaci e i cittadini che rappresentano
abbiano un ruolo dominante?
Per capire questo,
dobbiamo capire perché le città sono così speciali,
perché i sindaci sono così diversi
dai primi ministri e dai presidenti,
perché la mia premessa è 
che un sindaco e un primo ministro
sono ai lati opposti dello spettro politico.
Per essere primo ministro o presidente,
bisogna avere un'ideologia,
bisogna avere una meta-narrazione,
bisogna avere una teoria 
su come funzionano le cose,
bisogna appartenere ad un partito.
Gli indipendenti, di solito,
non vengono eletti.
I sindaci sono l'opposto.
I sindaci sono pragmatici, risolvono problemi.
Il loro compito è fare in modo 
che le cose vengano fatte,
altrimenti sono fuori.
Il sindaco Nutter di Philadelphia ha detto,
non ce la caveremmo mai qui a Philadelphia
con le cose che succedono a Washington,
la paralisi, l'inattività.
Perché? Perché le buche vanno riempite,
perché i treni devono viaggiare,
perché i ragazzi devono poter andare a scuola.
Questo è quello che dobbiamo fare,
e per fare questo ci vuole pragmatismo
nel senso americano del termine,
puntare al risultato.
Washington, Pechino, Parigi, 
in quanto capitali mondiali,
sono tutto fuorché pragmatiche,
ma i sindaci delle vere città 
devono essere pragmatici.
Devono fare in modo che le cose vengano fatte,
devono mettere da parte ideologie, 
religione e appartenenza etnica
e riunire la propria città.
Lo abbiamo visto una ventina di anni fa
quando Teddy Kollek, 
il grande sindaco di Gerusalemme
negli anni '80 e '90,
è stato assediato un giorno in ufficio
da leader religiosi di qualunque provenienza,
prelati cristiani, rabbini, imam.
Litigavano tra di loro
per l'accesso ai luoghi di culto.
E la controversia andò avanti a lungo,
Kollek ascoltava,
e alla fine disse, "Signori,
risparmiatemi i vostri sermoni,
e vi faccio sistemare le fognature."
(Risate)
Questo fanno i sindaci.
Sistemano le fognature, fanno viaggiare i treni.
Non c'è un modo di sinistra o di destra di farlo.
Boris Johnson a Londra si definisce un anarco-Tory.
Strano termine, ma in qualche modo lo è.
È un ultraliberale. È un anarchico.
Va a lavorare in bicicletta,
ma nello stesso tempo, 
in qualche modo è un conservatore.
Bloomberg a New York era democratico,
poi è stato repubblicano,
e infine è diventato indipendente, e ha detto
il simbolo del partito è solo di intralcio.
Luzhkov, per 20 anni sindaco di Mosca,
anche se aiutò a fondare un partito, 
Russia Unita con Putin,
rifiutò di essere definito dal partito
e alla fine perse il lavoro non sotto Brezhnev,
non sotto Gorbaciov, ma sotto Putin,
che voleva un seguace più fedele.
Quindi i sindaci sono pragmatici 
e risolvono problemi.
Fanno fare le cose.
Ma la seconda cosa dei sindaci
è che sono anche dei compaesani, 
come mi piace definirli,
comprese le donne.
Sono dei vicini di casa.
Fanno parte del quartiere. Sono noti.
Ed Koch girava per la città di New York
dicendo, "Come sto andando?"
Immaginate David Cameron
che se ne va in giro per il Regno Unito
a chiedere, "Come sto andando?".
La risposta non gli piacerebbe.
O Putin. O qualunque leader politico.
Lo poteva fare perché conosceva 
gli abitanti di New York
e loro conoscevano lui.
I sindaci di solito sono della città che governano.
È abbastanza difficile essere un politico opportunista 
e sindaco nello stesso tempo.
Potete candidarvi al Senato in uno stato diverso,
ma non a sindaco di una città diversa.
Di conseguenza, sindaci, consiglieri
e autorità locali
hanno un livello di affidabilità molto più alto,
e questa è la terza caratteristica dei sindaci,
rispetto ai funzionari governativi nazionali.
Negli Stati Uniti, conosciamo i numeri patetici:
18 per cento degli Americani approva il Congresso
e quello che fa.
E anche con un presidente 
relativamente popolare come Obama,
i numeri della Presidenza arrivano a 40, 45,
nel migliore dei casi a 50 per cento.
La Corte Suprema è peggiorata molto 
da quello che era.
Ma quando ci viene chiesto, 
"Hai fiducia nel consiglio comunale,
hai fiducia nel tuo sindaco?"
il tasso sale al 70, 75 persino 80 per cento,
perché sono concittadini,
perché le persone con cui lavorano sono i loro vicini,
come nel caso del Sindaco Booker a Newark.
Un sindaco scenderebbe dall'auto 
sulla strada per l'ufficio
per andare a estrarre persone 
da un palazzo in fiamme --
è successo al Sindaco Booker --
o per intervenire in una rapina 
in strada mentre va al lavoro,
perché la vede.
Nessun capo di stato sarebbe autorizzato
dalla propria sicurezza a fare una cosa simile,
né sarebbe in posizione per farlo.
Questa è la differenza, e la differenza
ha a che fare con il carattere delle città stesse,
perché le città sono profondamente multiculturali,
aperte, partecipative, democratiche,
capaci di lavorare insieme.
Quando gli stati si affrontano,
Cina e Stati Uniti, si affrontano in questo modo.
Quando le città interagiscono, 
lo fanno in questo modo.
Cina e Stati Uniti, nonostante il recente
meta-incontro in California,
si chiudono dietro ogni tipo di rabbia, 
risentimento e rivalità
per la supremazia.
Abbiamo sentito della rivalità per la supremazia.
Le città non si preoccupano di essere il numero uno.
Devono lavorare insieme, e lo fanno.
Lavorano insieme per il cambiamento climatico 
per esempio.
Organizzazioni come C40, ICLEI, che ho citato,
lavorano insieme
da anni, prima di Copenhagen.
A Copenhagen, quattro o cinque anni fa,
184 nazioni si sono riunite per spiegare
perché la loro sovranità non ha permesso loro
di trattare la grave crisi del cambiamento climatico,
ma il sindaco di Copenhagen aveva invitato
a partecipare 200 sindaci.
Sono venuti, sono rimasti e hanno trovato modi
e lo stanno ancora facendo di lavorare insieme,
città con città e attraverso 
organizzazioni intercittadine.
Ottanta per cento delle emissioni 
di biossido di carbonio vengono dalle città,
che significa che le città sono nella posizione
di risolvere il problema del carbonio, 
perlomeno la maggior parte,
che gli stati di cui fanno parte
facciano o meno accordi fra loro.
E lo fanno.
Los Angeles ha ripulito il proprio porto,
che produceva il 40 per cento 
delle emissioni di CO2,
e di conseguenza ha eliminato 
circa il 20 per cento di CO2.
New York ha un programma 
di ammodernamento degli edifici,
per renderli più isolati in inverno,
non disperdere energia in estate,
non far fuoriuscire aria condizionata. 
Questo significa avere un impatto.
A Bogotà, quando Mockus era sindaco,
ha introdotto un sistema di trasporto
che risparmia energia, 
che permette alle superfici degli autobus
di viaggiare come la metropolitana,
autobus veloci con corsie preferenziali.
Ha aiutato la disoccupazione, 
perché la gente poteva attraversare la città
e ha avuto un impatto profondo anche sul clima
come su tante altre cose.
Singapore, nello sviluppare i suoi altissimi edifici
e la sua edilizia residenziale,
ha anche sviluppato un'isola di parchi,
e se andate lì, vedrete che porzione è rappresentata
da parchi e zone verdi.
Le città lo stanno facendo, ma non una per una.
Lo fanno insieme.
Condividono quello che fanno,
e stanno facendo la differenza, 
condividendo le pratiche migliori.
Biciclette pubbliche, 
molti di voi ne hanno sentito parlare,
hanno debuttato 20 o 30 anni fa in America Latina.
Ora sono in centinaia di città nel mondo.
Zone pedonali, tasse di congestione,
limiti di emissioni come quelli che hanno 
le città della California...
le città possono fare molto
anche quando le nazioni testarde 
e confuse si rifiutano di agire.
Qual è la conclusione?
La conclusione è che politicamente viviamo ancora
in un mondo fatto di confini,
un mondo di muri,
un mondo in cui gli stati si rifiutano di agire insieme.
Eppure sappiamo che la realtà quotidiana
è quella di un mondo senza frontiere,
un mondo di malattie senza frontiere
e dottori senza frontiere,
'maladies sans frontières', 
'Médecins Sans Frontières',
di economia e tecnologia senza frontiere,
di istruzione senza frontiere,
di terrorismo e guerra senza frontiere.
Questo è il mondo reale, 
e a meno che non troviamo un modo
di globalizzare la democrazia 
o democratizzare la globalizzazione,
non solo rischieremo sempre di più
di non riuscire a risolvere 
tutti questi problemi transnazionali,
ma rischieremo di perdere la democrazia stessa,
chiusi nella vecchia mentalità di stato nazione,
incapaci di risolvere i problemi globali 
in modo democratico.
Questo dove ci lascia?
Ve lo dico io. 
La strada verso la democrazia globale
non passa per gli stati.
Passa per le città.
La democrazia è nata nelle antiche polis.
Credo che possa rinascere nella cosmopolis globale.
In quel percorso dalla polis alla cosmopolis,
possiamo riscoprire la forza
della democrazia a livello globale.
Possiamo creare non una Lega 
delle Nazioni, che ha fallito,
ma una Lega delle Città,
non le Nazioni Unite o dis-Unite,
ma Città Unite del Mondo.
Possiamo creare un parlamento globale dei sindaci.
È un'idea. È la mia concezione del mondo futuro,
ma è anche sul tavolo dei municipi
a Seul, in Corea, a Amsterdam,
a Amburgo e a New York.
I sindaci stanno considerando l'idea di come
formare un parlamento globale di sindaci,
e mi piace l'idea, perché un parlamento di sindaci
è un parlamento di cittadini
e un parlamento di cittadini è il nostro parlamento,
mio e vostro.
Se mai ci saranno cittadini senza frontiere,
credo siano i cittadini di TED
che promettono di essere 
quei cittadini senza frontiere.
Sono pronto ad accogliere
una nuova democrazia globale,
a riprendere la nostra democrazia.
L'unica domanda è,
lo siete anche voi?
Grazie infinite, compagni cittadini.
(Applausi)
Grazie. 
(Applausi)
Risolvevamo grandi problemi.
Il 21 Luglio 1969,
Buzz Aldrin scese dal modulo lunare Apollo 11
e arrivò nel Mare della Tranquillità.
Armstrong e Aldrin erano soli,
ma la loro presenza sulla grigia superficie lunare
era il culmine di uno sforzo collettivo convulsivo.
Il programma Apollo fu la più grande
mobilitazione in tempo di pace
nella storia degli Stati Uniti.
Per arrivare sulla luna, la NASA spese
circa 18 miliardi di dollari dei giorni nostri,
il quattro per cento del budget federale.
L'Apollo diede lavoro a circa 400 000 persone
e richiese la collaborazione di 20 000
aziende, università e agenzie governative.
Delle persone morirono, 
incluso l'equipaggio dell'Apollo 1.
Ma prima che il programma Apollo terminasse,
24 uomini volarono sulla luna.
Dodici camminarono sulla sua superficie, 
tra cui Aldrin,
che dopo la morte di Armstrong lo scorso anno,
è ora il più anziano.
Quindi perché ci sono andati?
Non hanno portato via granché:
382 kg di vecchie rocce,
e come tutti e 24 più tardi evidenziarono --
un nuovo senso di piccolezza
e di fragilità della nostra casa comune.
Perché ci sono andati? 
La risposta cinica è che siano andati
perché il Presidente Kennedy voleva dimostrare
ai Sovietici che la sua nazione 
aveva razzi migliori.
Ma le stesse parole di Kennedy, 
alla Rice University nel 1962
fornirono un indizio migliore.
(Video) John F. Kennedy: 
Ma perché, dicono alcuni, la luna?
Perché scegliere questo come obiettivo?
E allora potrebbero chiederci,
perché scalare le montagne più alte?
Perché, 35 anni fa, volare sull'Atlantico?
Perché Rice gioca nel Texas?
Abbiamo scelto di andare sulla Luna.
Abbiamo scelto di andare sulla Luna.
(Applausi)
Scegliamo di andare sulla Luna 
questo decennio,
e fare altre cose,
non perché sono facili, 
ma perché sono difficili.
Jason Pontin: Per i contemporanei,
Apollo non era solo una vittoria 
dell'Occidente sull'Oriente
durante la Guerra Fredda.
All'epoca, la più forte emozione
era di meraviglia
di fronte al trascendente 
potere della tecnologia.
Andarono perché era una grande cosa da fare.
L'atterraggio sulla luna accadde nel contesto
di una lunga serie di trionfi tecnologici.
La prima metà del 20esimo secolo produsse
la catena di montaggio e l'aeroplano,
la penicillina e il vaccino per la tubercolosi.
Nella prima metà del secolo,
la polio fu debellata e il vaiolo eliminato.
La tecnologia stessa sembrava possedere
ciò che Alvin Toffler nel 1970
chiamò "la spinta accellerativa."
Per la maggior parte della storia umana,
non siamo stati in grado di andare 
più veloci di un cavallo
o di una barca a vela,
ma nel 1969, l'equipaggio dell'Apollo 10
volò a 40 000 chilometri orari.
Dal 1970, nessun essere umano
è ritornato dalla luna.
Nessuno ha viaggiato 
più veloce dell'equipaggio
dell'Apollo 10,
e l'allegro ottimismo sul potere della tecnologia
è evaporato
mentre grandi problemi che avevamo immaginato 
la tecnologia potesse risolvere,
come andare su Marte,
creare energia pulita, curare il cancro,
o alimentare il mondo, ci sembrano ora
estremamente difficili.
Mi ricordo mentre guardavo
il lancio dell'Apollo 17.
Avevo 5 anni,
e mia madre mi disse di non fissare
il fiammeggiante scarico del missile Saturno V.
Sapevo vagamente che questa 
sarebbe stata l'ultima
delle missioni sulla Luna,
ma ero assolutamente certo 
che ci sarebbero state
colonie su Marte durante la mia vita.
Quindi affermare che 
"Qualcosa accadde
alla nostra capacità di risolvere 
i grandi problemi con la tecnologia"
è divenuto un luogo comune.
Lo sentite dire in continuazione.
L'abbiamo sentito durante 
gli ultimi due giorni qui a TED.
Pare che gli esperti in tecnologia ci abbiano distratto
e si siano arricchiti con giochi banali,
con cose come iPhone, 
app e social network,
o algoritmi che spingono 
il trading automatico.
Non c'è nulla di sbagliato 
nella maggior parte di queste cose.
Hanno ampliato e arricchito le nostre vite.
Ma non risolvono i grandi problemi dell'umanità.
Cos'è successo?
C'è una spiegazione semplicistica in Silicon Valley,
che ammette di aver finanziato 
aziende meno ambiziose
come fece negli anni in cui finanziò
Intel, Microsoft, Apple e Genentech.
La Silicon Valley dice che i mercati sono da rimproverare,
in particolare gli incentivi che i capitalisti azzardati
offrono agli imprenditori.
La Silicon Valley dice che gli investimenti azzardati
finiscono con non tenere in considerazione
idee trasformazionali
orientandosi invece su problemi incrementali
o addirittura falsi problemi.
Ma non credo che questa sia una buona spiegazione.
Questo mostra soprattutto 
cos'è sbagliato in Silicon Valley.
Anche quando i grandi capitalisti erano nella migliore
condizione di rischio,
preferivano gli investimenti piccoli,
minuscoli investimenti che 
offrivano un'uscita in 10 anni.
I Venture Capital hanno sempre lottato
per investire con profitto in tecnologie come l'energia
il cui bisogno di capitali è enorme
e lo sviluppo è lungo e duraturo,
e i Venture Capitalist non hanno mai, mai finanziato lo sviluppo
di tecnologie volte a risolvere grandi problemi
che non avessero un immediato valore commerciale.
No, le ragioni per cui non possiamo 
risolvere i grandi problemi
sono molto più complicate e profonde.
A volte scegliamo di non risolvere i grandi problemi.
Potremmo andare su Marte se volessimo.
La NASA ha persino già delineato un piano.
Ma andare su Marte dovrebbe seguire
una decisione politica
di interesse popolare, e questo non accadrà mai.
Non andremo su Marte, perché tutti pensiamo
che ci siano cose più importanti
da fare sulla Terra.
A volte, non possiamo risolvere i grandi problemi
perché il nostro sistema politico fallisce.
Oggi, meno del due per cento
del consumo mondiale di energia
deriva da risorse rinnovabii avanzate
come quella solare, eolica e biocarburanti,
meno del due per cento,
e la ragione è puramente economica.
Il carbone e i gas naturali sono più economici
dell'eolico e del solare,
e il petrolio è più economico dei biocarburanti.
Vogliamo fonti di energia alternativa
che possano competere nel prezzo. 
Non esistono.
Adesso, i tecnologi, i leader commerciali
e gli economisti sono fondamentalmente
d'accordo
su quali linee politiche nazionali e trattati internazionali
dovrebbero spronare lo sviluppo 
dell'energia alternativa:
principalmente, un significativo aumento
nella ricerca e nello sviluppo
e qualche tipo di quotazione sul carbonio.
Ma non c'è speranza nel clima politico attuale
di vedere la linea politica americana sulle energie
o trattati internazionali riflettere questo consenso.
A volte, i grandi problemi che sembravano tecnologici
risultano non esserlo.
Per molto tempo le cause delle carestie 
sono state spiegate
con i fallimenti nell'approviggionamento di cibo.
Ma 30 anni di ricerca ci hanno insegnato
che le carestie sono crisi politiche
che affliggono catastroficamente
la distribuzione di cibo.
La tecnologia può migliorare 
cose come le coltivazioni
o i sistemi per immagazzinare e trasportare il cibo,
ma ci saranno carestie fintanto che
ci saranno cattivi governi.
Infine, i grandi problemi a volte sfuggono alla soluzione
perché non capiamo veramente il problema.
Il presidente Nixon dichiarò guerra al cancro nel 1971
ma scoprimmo presto
che ci sono vari tipi di cancro
molti dei quali terribilmente resistenti alla terapia,
ed è solo negli ultimi 10 anni
che terapie fattibili ed efficaci
sono diventate realtà.
I problemi complicati sono complicati.
Non è vero che non possiamo risolvere
i grandi problemi con la tecnologia.
Possiamo, dobbiamo, 
ma questi quattro elementi
devono essere tutti presenti:
I leader politici e il popolo
devono avere interesse 
nel risolvere un problema;
le istituzioni devono supportare la soluzione;
deve essere veramente un problema tecnologico;
e dobbiamo capirlo.
La missione Apollo
che è diventata una sorta di metafora
per la capacità della tecnologia 
di risolvere i problemi,
incontra questi criteri.
Ma non è un modello riproducibile in futuro.
Non è il 1961.
Non c'è un contesto di stimolo come 
quello della Guerra Fredda,
né politici come John Kennedy
che possano divinizzare 
la difficoltà e il pericolo,
e nessuna famosa mitologia fantascientifica
come l'esplorazione del sistema solare.
E soprattutto,
andare sulla luna,
risultò facile.
Era a solo tre giorni di distanza.
E potremmo discutere che non ha risolto
nemmeno un problema.
Siamo lasciati a noi stessi 
nel nostro presente,
e le soluzioni del futuro
saranno conquistate con maggior fatica.
Dio sa che non ci mancano le sfide.
Grazie.
(Applausi)
Giro per il mondo tenendo conferenze su Darwin
e di solito quello di cui parlo
è la strana inversione del ragionamento di Darwin.
Ora questo titolo, questa frase, vengono da un critico, da uno dei primi critici,
e questo è un passaggio che amo molto, e vorrei leggerlvelo.
"Nella teoria con cui ci stiamo confrontando, l'Assoluta Ignoranza è l'artefice;
tanto che possiamo enunciare questo principio fondamentale dell'intero sistema:
per creare una macchina perfetta e bella,
non è necessario sapere come realizzarla.
Se si esamina attentamente, si troverà che questa proposizione esprime,
in forma sintetica, il significato essenziale della Teoria,
ed esprime in poche parole tutto il ragionamento del signor Darwin;
il quale, attraverso una bizzarra inversione del ragionamento,
sembra pensare che l'Assoluta Ignoranza sia pienamente qualificata
a prendere il posto dell'Assoluta Conoscenza nel raggiungimento dell'abilità creativa."
Esattamente. Esattamente. È proprio un'inversione bizzarra.
Un opuscolo creazionista contiene questa pagina meravigliosa:
"Test n.2:
Conosci qualche costruzione che non ha avuto un costruttore? Sì - No.
Conosci qualche dipinto che non ha avuto un pittore? Sì - No.
Conosci qualche automobile che non ha avuto un progettista? Sì - No.
Se hai risposto "Sì" a una o più domande qui sopra, dai maggiori dettagli."
A-ha! Voglio dire, è davvero una strana inversione del ragionamento.
Potete pensare che sia ragionevole
il fatto che un progetto richieda un progettista intelligente.
Ma Darwin mostra che questo è semplicemente falso.
Oggi, tuttavia, vi parlerò dell'altra bizzarra inversione del ragionamento di Darwin,
che è ugualmente sconcertante, ma in qualche modo altrettanto importante.
È il ragionamento secondo il quale amiamo la torta al cioccolato perché è dolce.
I ragazzi cercano ragazze come queste perché sono sexy.
Amiamo i bambini perché sono così carini.
E, certamente, ci fanno divertire le barzellette perché fanno ridere.
È tutto il contrario. Davvero. E Darwin ci mostra perché.
Iniziamo con il dolce. La nostra golosità per i dolci è fondamentalmente un rilevatore evoluto di zucchero.
Perché lo zucchero è ricco di energia: questo è ciò che ce lo fa preferire.
Per dirla in parole povere: ecco perché ci piace lo zucchero.
Il miele è dolce perché ci piace, non è che "ci piace perchè è dolce."
Non c'è niente di intrinsecamente dolce nel miele.
Se guardaste la molecola di glucosio fino a diventare ciechi,
non trovereste il motivo per cui è dolce.
Per capire perché queste cose sono dolci dovete guardare nel nostro cervello.
Dunque, se pensate che in principio c'era la dolcezza,
e poi noi siamo evoluti per amare la dolcezza,
la pensate al contrario. Questo è semplicemente sbagliato: è vero l'inverso.
La dolcezza è nata insieme alle connessioni cerebrali, le quali sono evolute.
E non c'è niente di intrinsecamente sexy in queste giovani donne.
Ed è un bene che sia così, perché altrimenti
Madre Natura avrebbe avuto un problema:
come diavolo far accoppiare gli scimpanzé?
Ora, si potrebbe pensare: ah! C'è una soluzione: allucinazioni.
Questo potrebbe essere un modo, ma ne esiste uno più veloce.
Semplicemente fare in modo che gli scimpanzé amino quell'aspetto,
e apparentemente lo fanno.
Tutto qui.
In 6 milioni di anni, noi e gli scimpanzé siamo evoluti in modi diversi.
Noi siamo diventati glabri, curiosamente.
Per una qualche ragione, loro no.
Se non fossimo diventati così, questo sarebbe probabilmente il massimo dell'erotismo.
La nostra attrazione per i dolci è una preferenza evoluta e istintiva per i cibi ad alto contenuto energetico.
Non è stata concepita per la torta al cioccolato.
La torta al cioccolato è un super-stimolo.
Questo termine è stato inventato da Niko Tinbergen,
che fece i suoi famosi esperimenti sui gabbiani.
Studiando quella macchia arancione sul loro becco scoprì che
facendo una macchia più grande e più arancione
i pulcini di gabbiano beccano con più forza.
Questo è un iper-stimolo per loro, e a loro piace.
Quello che noi vediamo, per esempio, in una torta al cioccolato
è un super-stimolo che modifica le nostre connessioni.
Esistono moltissimi super-stimoli. La torta al cioccolato è uno.
Ci sono moltissimi super-stimoli legati all'erotismo.
E ci sono perfino super-stimoli legati alla bellezza. Questo è un buon esempio.
È importante amare i bambini e non essere disgustati, diciamo, dai pannolini sporchi.
Quindi i bambini devono attrarre il nostro affetto e le nostre attenzioni, e lo fanno.
A questo proposito, uno studio recente mostra che le madri
preferiscono l'odore dei pannolini sporchi del loro bambino.
Qui la natura lavora su più livelli.
Ma se i bambini non avessero l'aspetto che hanno, se apparissero così,
questo è ciò che noi troveremmo adorabile.
Penseremmo: o mio Dio, lo voglio davvero abbracciare.
Questa è la strana inversione.
E infine, che cosa dire dell'umorismo. La mia risposta è: è la stessa storia, la stessa storia.
Questo è il caso più difficile, il meno ovvio. Per questo l'ho tenuto per ultimo.
E non sarò in grado di dire molto su questo.
Ma dovete pensare in termini evoluzionistici. Dovete pensare che lavoro duro va fatto...
È un lavoro sporco, ma qualcuno deve farlo.
È talmente importante da avere una potente e intrinseca ricompensa una volta avuto successo.
Ora, io e alcuni miei colleghi pensiamo di aver trovato la risposta.
È un sistema neurale che si è evoluto per ricompensare il cervello
per svolgere un lavoro sporco, ma importante.
Lo slogan per questa nostra visione è
che questa è la gioia del debugging.
Ora non ho tempo per spiegare bene questo concetto
ma dico solamente che solo alcuni tipi di debugging prevedono una ricompensa.
E quello che stiamo facendo è usare l'umorismo come una sorta di strumento di indagine neuroscientifica
accendendo e spegnendo l'umorismo, ruotando la manopola su una barzelletta.
Ora non è divertente... Oh, ora è più divertente...
Ora la ruoteremo un po' di più... ora non è divertente...
In questo modo possiamo davvero imparare qualcosa
sull'architettura del cervello,
l'architettura funzionale del cervello.
Matthew Hurley è stato il primo a lavorare su questo. Noi lo chiamiamo il modello Hurley.
Lui è uno scienziato informatico, Reginald Adams è uno psicologo, e poi ci sono io,
e stiamo mettendo tutto questo studio in un libro.
Molte grazie.
Mi trovo a più di 45 m sotto terra in una miniera illegale del Ghana.
L’aria è calda, spessa di polvere,
e si fa fatica a respirare.
Mi sento sfiorare da corpi sudati che mi passano a fianco
nell’oscurità, ma non riesco a vedere molto altro.
Sento delle voci, ma quasi tutto il pozzo
è una cacofonia di uomini che tossiscono
e di pietre infrante con arnesi primitivi.
Come gli altri, ho una torcia economica che emette una luce tremolante,
legata in testa con una fascia elastica ormai lacera,
e a malapena distinguo i rami scivolosi
che si arrampicano sui muri del foro ampio meno di un metro quadro
e scendono per decine di metri sotto terra.
Mi scivola una mano e all’improvviso mi ricordo di un minatore
conosciuto qualche giorno prima, che aveva perso la presa
ed era precipitato per decine di metri nel pozzo.
Oggi mentre io sono qui che vi parlo,
questi uomini sono ancora là sotto,
a rischiare la vita senza ricevere paga o compenso,
spesso perdendo la vita.
Io ho potuto risalire quelle pareti e tornare a casa,
ma è probabile che loro non lo facciano mai, perché sono schiavi.
Negli ultimi 28 anni, ho documentato
le culture indigene di più di 70 paesi
in sei continenti, e nel 2009 ho avuto il grande onore
di essere l’unica artista in mostra al Summit per la pace di Vancouver.
Tra tutte le persone straordinarie che ho incontrato,
c’era un sostenitore di Free the Slaves, una ONG
dedicata all’abolizione della schiavitù moderna.
Abbiamo iniziato a parlare di schiavitù,
e per la prima volta, ho compreso di cosa si tratti.
Sapevo che esisteva,
ma non a un tale livello.
Al termine della nostra conversazione, sono rimasta malissimo.
Onestamente, mi sono vergognata della mia ignoranza
su una simile atrocità ancor oggi perpetuata, e ho pensato:
se io non lo sapevo, quanti altri non ne sanno ancora nulla?
Il pensiero ha cominciato a tormentarmi, e dopo poche settimane,
ho preso un volo per Los Angeles per incontrare il direttore
di Free the Slaves e offrirgli il mio aiuto.
E' iniziato così il mio viaggio dentro la schiavitù moderna.
Stranamente, ero stata in molti luoghi simili in passato.
Alcuni li avevo persino considerati una seconda casa,
ma stavolta ne vedevo gli scheletri nascosti nell’armadio.
Una stima conservatrice calcola che al mondo ci sono
più di 27 milioni di persone che vivono in schiavitù.
Il doppio delle persone prelevate dal continente africano
durante l’intero periodo del commercio transatlantico di schiavi.
150 anni fa, uno schiavo contadino
costava circa tre volte di più del salario annuale
di un lavoratore americano.
Il che equivale a circa 50.000 dollari in moneta attuale.
Eppure oggi, possono essere schiavizzate intere famiglie per intere generazioni,
a un costo di soli 18 dollari.
La schiavitù genera profitti
per oltre 13 milioni di dollari, in tutto il mondo, ogni anno.
Molti sono stati ingannati da false promesse
di una buona educazione, un lavoro migliore,
per poi scoprire di essere obbligati a lavorare senza una paga
sotto la minaccia di violenza, e senza possibilità di andarsene.
La schiavitù di oggi ha a che vedere con il commercio,
quindi, i beni che hanno schiavizzato la gente producono valore,
ma la gente che li produce è un articolo usa e getta.
La schiavitù esiste quasi ovunque nel mondo,
ma è illegale dappertutto.
In India e in Nepal, mi hanno mostrato le fornaci per mattoni.
Questa bizzarra e meravigliosa vista
ricorda l’antico Egitto o l’Inferno di Dante.
In ambienti a temperature di 130 gradi --
uomini, donne, bambini, intere famiglie --
si ritrovano coperti da pesanti strati di polvere,
mentre accatastano mattoni sopra le proprie teste, come automi,
fino a 18 alla volta, e li portano
dalle fornaci infuocate dentro ai camion, a centinaia di metri di distanza.
Sfiniti dalla monotonia e dalla fatica,
lavorano in silenzio, ripetendo la stessa azione
per 16 o 17 ore al giorno.
Nessuna pausa per mangiare o bere,
e la grave disidratazione fa sì che urinare
sia praticamente impossibile.
Il calore e la polvere erano così penetranti
che la mia macchina fotografica bruciava al tatto
e ha smesso di funzionare.
Ogni 20 minuti, dovevo correre in auto
a pulire l’attrezzatura e metterla sotto un condizionatore
per riavviarla, e mentre lo facevo,
pensavo: la mia macchina riceve un trattamento migliore
di quello riservato a questa gente.
Dentro le fornaci volevo piangere,
ma l’abolizionista accanto a me mi afferrò rapidamente
e mi disse: “Lisa, non farlo. Non farlo laggiù.”
E mi spiegò molto chiaramente che le manifestazioni emotive
erano molto pericolose in un posto come quello,
non tanto per me, ma per loro.
Non potevo offrire loro alcun aiuto diretto.
Non potevo dare loro soldi, nulla.
Non ero una cittadina di quel paese.
Avrei potuto farli finire in una situazione peggiore
di quella in cui già si trovavano.
Dovevo confidare in Free the Slaves
per liberarli, operando all’interno del sistema,
e ho avuto fiducia in loro.
Per quanto mi riguarda, ho dovuto attendere il rientro a casa
per sentire davvero il mio dolore.
Sulle montagne dell’Himalaya ho visto bambini trasportare massi
per chilometri, giù per terreni montagnosi,
per poi caricarli sui camion che li attendevano a valle.
Le grandi lastre di ardesia erano più pesanti
dei bambini che le trasportavano,
e i bambini se le caricavano in testa
servendosi di imbracature fatte a mano con bastoni, corde
e indumenti stracciati.
È difficile assistere a scene così opprimenti.
Come possiamo cambiare qualcosa di così insidioso
e al contempo pervasivo?
Alcuni non sanno nemmeno di essere schiavi,
gente che lavora 16-17 ore al giorno senza paga,
perché così è sempre stata la loro vita.
Non hanno possibilità di fare confronti.
Quando gli abitanti del paese pretesero la propria libertà,
gli schiavisti bruciarono tutte le loro case.
Voglio dire, questa gente non aveva nulla,
ed erano così terrorizzati che volevano andarsene,
ma la donna al centro li ha incitati a perseverare,
e gli abolizionisti presenti
li hanno aiutati a trovare una cava da gestire da soli,
così ora fanno lo stesso lavoro massacrante,
ma lo fanno per se stessi, vengono pagati,
e lo fanno in libertà.
Spesso pensiamo al traffico della prostituzione
quando sentiamo la parola schiavitù,
e proprio in ragione di tale consapevolezza mondiale,
mi avvertirono della difficoltà di poter lavorare in sicurezza
dentro a questa industria.
A Kathmandu sono stata scortata da alcune donne
che in passato erano state schiave del mercato del sesso.
Mi hanno accompagnato giù per una stretta rampa di scale
che portava a un seminterrato sporco e scarsamente illuminato da una luce fluorescente.
Non era una casa chiusa, di per sé,
ma somigliava a un ristorante.
I ristoranti di Cabin, così come si conoscono sul mercato,
sono luoghi di prostituzione obbligata.
Ognuno dispone di camerette private dove gli schiavi del sesso,
donne, ma anche giovani ragazze e ragazzi,
alcuni di soli sette anni di età,
sono obbligati a intrattenere la clientela,
incoraggiandola a consumare sempre più cibo e alcool.
Ogni cubicolo è buio e squallido,
identificato da un numero dipinto sul muro,
e separato da una tenda e da una parete di compensato.
I lavoratori spesso subiscono abusi sessuali terribili
per mano dei clienti.
In piedi, nella semi oscurità, ricordo di essermi sentita
bruciare di paura, per un attimo, e in quel preciso istante,
potevo solo immaginare cosa significasse
essere intrappolati in quell’inferno.
Avevo una sola via di uscita: le scale da cui ero entrata.
Non c’erano porte sul retro.
Non c’erano finestre abbastanza ampie da cui fuggire arrampicandosi.
Queste persone non avevano vie di uscita,
e nel parlare di un argomento così difficile,
è importante dire che la schiavitù, incluso il traffico sessuale,
si verifica anche dietro l’angolo.
Centinaia di persone vengono usate come schiavi nel lavoro agricolo,
nei ristoranti, come servitù domestica,
e l’elenco potrebbe continuare.
Di recente, il New York Times ha segnalato
che tra 100.000 e 300.000 bambini americani
vengono venduti come schiavi del sesso ogni anno.
E tutto avviene attorno a noi, eppure noi non lo vediamo.
L’industria tessile è un’altra a cui spesso pensiamo
quando si parla di schiavitù.
In India ho visitato villaggi in cui intere famiglie erano schiave
del commercio della seta.
Questo è un ritratto di famiglia.
Le mani nere dipinte sono del padre,
mentre quelle rosse e blu sono dei figli.
Mescolano la tintura in queste grosse botti
e sommergono la seta nel liquido fino ai gomiti,
ma la tintura è tossica.
Il mio interprete mi ha raccontato la loro storia.
“Non abbiamo libertà”, hanno detto.
“Ma speriamo ancora di poter lasciare questo posto un giorno
e di andarcene altrove
dove saremo pagati per il nostro lavoro”.
Si stima che più di 4.000 bambini
vengano schiavizzati sul Lago Volta,
il più grande lago artificiale del mondo.
Appena arrivata, sono andata a dare un’occhiata veloce.
Ho visto quella che sembrava una famiglia che pescava su una barca,
due fratelli maggiori, qualche ragazzino. Normale, no?
Sbagliato. Erano tutti schiavi.
I bambini vengono separati dalle proprie famiglie;
c’è un traffico di esseri umani: svaniscono nel nulla
e devono lavorare per ore su queste barche,
sul lago, anche se non sanno nuotare.
Questo bambino ha otto anni.
Tremava quando la nostra barca si è avvicinata,
era terrorizzato di venire travolto con la sua piccola canoa.
Impietrito, temeva di cadere in acqua.
Le membra scheletriche sommerse nel Lago Volga
spesso vengono intrappolate nelle reti da pesca.
I bimbi spaventati e affaticati vengono gettati in acqua
per slegare le corde.
Molti annegano.
Da che ha memoria, questo giovane è stato obbligato a lavorare
sul lago.
Terrorizzato dal padrone, non scapperà,
e poiché l’hanno sempre trattato con crudeltà,
egli la trasmette agli schiavi più giovani,
sotto di lui.
Ho incontrato questi ragazzi alle cinque del mattino,
mentre trascinavano l’ultima rete,
ma erano al lavoro dall’una di notte,
esposti al freddo e al vento.
C’è da dire che queste reti
pesano più di 400 chili quando sono piene di pesci.
Vorrei presentarvi Kofi.
Kofi è stato preso in salvo da un villaggio di pesca.
L’ho incontrato in un centro di accoglienza di Free the Slaves
dove vengono riabilitate le vittime della schiavitù.
Qui lo vedete mentre fa il bagno nel pozzo,
gli stanno versando in testa dei grossi secchi d’acqua,
ma la notizia magnifica è che,
mentre noi siamo qui seduti,
Kofi si è riunito con la sua famiglia,
e non solo, alla sua famiglia sono stati dati gli strumenti
per guadagnarsi da vivere e mantenere i figli al sicuro.
Kofi incarna questa possibilità.
Chi diventerà grazie a chi ha preso una posizione a suo favore
e gli ha cambiato la vita?
Qui siamo in macchina, nel Ghana,
con alcuni partner di Free the Slaves,
un abolizionista su una moto ha accelerato all’improvviso,
ha accostato il nostro mezzo e ha picchiettato sul finestrino.
Ci dice di seguirlo per una strada fangosa nella giungla.
Alla fine della strada, ci intima di uscire dalla macchina,
e dice all’autista di andarsene in fretta.
Poi ci indica questo sentiero quasi invisibile,
e ci dice: “Questo è il sentiero, questo è il sentiero. Andate!”
Mentre percorrevamo il sentiero, ci facevamo strada tra i vigneti
che ostacolavano il passaggio, e dopo un’ora circa di cammino,
abbiamo trovato il sentiero inondato dalle recenti piogge,
così mi son messa in testa l’attrezzatura
mentre scendevamo con l’acqua fino al petto.
Dopo due ore di cammino, il sentiero tortuoso
e' finito improvvisamente in una radura.
Davanti a noi c’era un'enorme quantità di buche,
in un’area pari a quella di un campo da calcio,
erano tutte piene di schiavi al lavoro.
Molte donne avevano i figli legati dietro la schiena
mentre cercavano l’oro,
avanzando a fatica nell’acqua contaminata dal mercurio,
che viene utilizzato nel processo di estrazione.
Questi minatori sono schiavi in una miniera
in un’altra zona del Ghana.
Quando sono usciti dal pozzo,
erano fradici di sudore.
Ricordo di aver guardato dentro ai loro occhi stanchi, rossi di sangue,
molti di loro erano stati sottoterra per 72 ore.
I pozzi erano profondi più di 90 metri, e portavano
pesanti sacchi pieni di pietre, che sarebbero poi stati trasportati
in un’altra area, dove la pietra veniva ridotta in polvere
per poterne estrarre l’oro.
A prima vista, in quest’area sembravano esserci solo uomini forti,
ma poi guardando più da vicino,
abbiamo visto alcuni uomini meno robusti lavorare ai margini,
e anche dei bambini,
Tutti possibili vittime di infortuni, malattie e violenze.
In effetti, è molto probabile che questa persona corpulenta
finisca come questa qui - rachitica, per via della tubercolosi
e dell’avvelenamento da mercurio in pochi anni.
Ecco Manuru. Quando suo padre è morto,
lo zio lo ha venduto per farlo lavorare insieme a lui nelle miniere.
Quando lo zio è morto, Manuru ha ereditato il debito dello zio,
che lo ha costretto ad essere uno schiavo nelle miniere.
Quando l’ho incontrato, lavorava nelle miniere da 14 anni,
e l’infortunio alla gamba che vedete qui
si è verificato in una miniera:
era così grave che i dottori gli dissero che la gamba doveva essere amputata.
Oltre a questo, Manuru soffre di tubercolosi,
ma è ancora costretto a lavorare tutti i giorni
nel pozzo.
Ciononostante, ha ancora un sogno: diventare libero
e studiare grazie all’aiuto di attivisti locali
come Free the Slaves,
ed è proprio questo tipo di determinazione,
seppur in presenza delle inimmaginabili circostanze avverse,
che mi riempie di totale ammirazione.
Desidero gettare una luce sulla schiavitù.
Quando ero al campo,
ho portato tante candele con me,
e con l’aiuto del mio interprete,
ho spiegato alla gente che stavo facendo delle foto,
che volevo far luce sulla loro storia
e la loro condizione,
così quando era sicuro per loro e per me,
ho scattato queste immagini.
Sapevano che queste immagini
sarebbero state viste da persone come voi, in tutto il mondo.
Volevo far loro sapere che avranno dei testimoni
e che faremo il possibile
per aiutarli a cambiare la loro vita.
Credo sinceramente che, se riuscuremo a considerarci
esseri umani simili,
sarà molto difficile tollerare atrocità come la schiavitù.
Queste immagini non sono temi, sono persone,
persone vere, come voi, come me, e meritano tutte
gli stessi diritti, la stessa dignità e lo stesso rispetto
nella loro vita.
Non passa un solo giorno senza che mi metta a pensare
a tutte queste meravigliose persone maltrattate
che ho avuto il grande onore di incontrare.
Mi auguro che queste immagini risveglino una forza
in coloro che le vedono, nelle persone come voi,
e mi auguro che tale forza accenda un fuoco,
e che questo fuoco faccia luce sulla schiavitù,
perché, senza quella luce, l’orrore della schiavitù
può continuare a vivere nell’ombra.
Grazie.
(Applausi)
Cercherò di spiegarvi perché succede che
non capiamo tutto quello che pensiamo di capire.
Vorrei iniziare con quattro domande.
Questo non è una specie di incontro culturale dall'anno.
Scherzavo, naturalmente.
Ma queste quattro domande, di fatto,
sono quelle che anche la gente che s'intende parecchio di scienza trova abbastanza difficili.
E sono domande che ho rivolto a dei produttori di programmi televisivi scientifici,
agli alunni di professori di scienze
quindi ai professori, ed anche a bambini di sette anni,
e ho visto che i bambini di sette anni rispondono marginalmente meglio
degli altri, che è abbastanza sorprendente.
Quindi la prima domanda, che potete anche scrivere
ugualmente su un pezzo di carta, fisicamente, o su un pezzo di carta virtuale
nella vostra testa, e, per la gente a casa, potete anche voi provarlo.
Un piccolo seme pesa quasi niente ed un albero pesa parecchio, giusto?
Credo che siamo d'accordo su questo. Da dove l'albero prende la roba per creare questo sgabello,
giusto? Da dove viene questo materiale?
(Batte)
E la prossima domanda è, potete accendere un piccola lampadina
con una batteria, una lampadina e un pezzo di cavo?
E sareste capaci di -- non dovete disegnare,
ma sareste capaci di disegnare il diagramma
se doveste farlo, o direste solo,
questo non è possibile?
La terza domanda è: perché fa più caldo d'estate che in inverno?
Credo che possiamo essere d'accordo che fa più caldo d'estate che in inverno,
ma perché? Ed infine, sareste capaci di --
e potete scarabocchiarlo se volete --
scarabocchiare un diagramma del sistema solare,
facendo vedere la forma dell'orbita dei pianeti?
Sareste capaci di farlo?
E se potete, scarabocchiate appena uno schema.
Ok, ora i bambini predono le idee da... non dalle maestre,
come le maestre spesso pensano, ma piuttosto dal raziocinio,
dall'esperienza e dal mondo intorno a loro,
da tutto quello che succede tra loro ed i loro amici,
e i loro tutori, e i loro genitori, e tutta la loro esperienza.
E uno dei grandi esperti in questa materia, era, dio lo benedica,
Il cardinale Wolsey. Fai molta attenzione a quello che metti nella testa della gente
perché è praticamente impossibile da spostare dopo, giusto?
(Risate)
Non sono sicuro di come è morto, tra l'altro.
È stato decapitato alla fine o impiccato?
(Risate)
Quelle domande, che certamente avete indovinato,
e non avete copiato, e così via,
Ed io -- sapete, normalmente, selezionerei della gente da umiliare,
ma forse non in questa occasione.
Un piccolo seme pesa molto, e fondamentalmente, tutta questa cosa,
99 percento di questa cosa, viene dall'aria.
Ora, vi garantisco che circa l'85% di voi, o forse meno qui a TED,
ha detto che viene dal suolo, ed alcuni,
probabilmente due di voi, verranno a discutere con me dopo,
e a dire che di fatto viene dalla terra.
Se fosse vero avremmo camion che girano per il paese,
riempiendo i giardini della gente di concime, sarebbe un business fantastico.
Ma di fatto, non lo facciamo.
La massa di questo sgabello viene dall'aria.
Ora, ho superato tutti i miei esami di biologia, nel Regno Unito.
Li ho superati molto bene, ma sono uscito dalla scuola
pensando che quella cosa venisse dalla terra.
Seconda, Potete accendere un piccola lampadina con una batteria, una lampadina e un pezzo di cavo?
Si, si può, e ve lo dimostrerò tra un secondo.
Ho una notizia parecchio spiacevole,
cioè che ho un video che vi stavo per presentare,
che sfortunatamente -- il suono non funziona in questa stanza,
quindi, vi descriverò, in autentico stile Monty Python,
cosa succede nel video. E nel video, un gruppo di ricercatori
va al MIT nel giorno delle lauree.
Abbiamo scelto MIT perché, ovviamente, è molto lontano
da qua e non vi scoccerà molto,
ma funziona nello stesso modo nel Regno Unito
e nella costa ovest dell'America,
e gli abbiamo chiesto queste domande, e abbiamo chiesto quelle domande
ai laureati in scienze, e non hanno saputo rispondere.
E quindi, c'è un sacco di gente che dice,
"Sarei veramente sorpreso se tu mi avessi detto che questo è venuto dall'aria.
Questo è sorprendente per me." E quelli sono laureati in scienze.
e terminiamo, per tagliare corto, con "Siamo la migliore università di scienze nel mondo."
Perché agli inglesi piace essere insolenti.
(Risate)
E quando abbiamo chiesto a degli ingegneri quella domanda,
hanno detto che non si può fare.
E quando gli abbiamo dato una batteria, un pezzo di cavo ed una lampadina,
e gli abbiamo detto "Puoi farlo?" Non l'hanno saputo fare, giusto?
E non c'è nessuna differenza con l'Imperial College di Londra, ad ogni modo,
e non è una specie di cosa antiamericana che vi mostro.
La cosa importante e che paghiamo parecchio denaro per insegnare alla gente,
avremmo potuto anche farlo bene.
E ci sono anche delle ragioni sociali
perché vogliamo che la gente capisca quello che sta succedendo
nella fotosintesi. Per esempio, metà dell'equazione dell'anidride carbonica
è quanto emettiamo, e l'altra metà dell'equazione dell'anidride carbonica,
come ben so, come amministratore di Kew,
è quanto le cose assorbono, ed assorbono diossido di carbonio.
Questo è quello che le piante di fatto fanno per vivere.
e, per tutti i Finlandesi presenti, questo è un gioco di parole finlandese,
siamo, sia letteralmente che metaforicamente, pattinando sul ghiaccio sottile
se non comprendiamo questo tipo di cose.
Ecco come si collega la batteria alla lampadina.
E così facile, vero? Certo, tutti lo sapevate.
Ma se non avete giocato con una batteria ed una lampadina,
se solo avete visto un circuito disegnato,
potreste non essere capaci di farlo, e questo è uno dei problemi.
Perché è più caldo in estate che in inverno?
Impariamo, da bambini, che andando vicino a qualcosa che è caldo,
ti bruci. È un insegnamento molto efficace,
e accade abbastanza presto.
Per estensione, pensiamo che se è più caldo in estate che in inverno
dev'essere perché siamo più vicini al Sole.
Vi prometto che la maggior parte di voi ha pensato questo.
State scuotendo la testa,
ma pochi di voi stanno scuotendo la testa convinti,
gli altri lo stanno facendo più o meno così, tutto bene.
È più caldo d'estate che in inverno perché i raggi dal sole,
si spargono maggiormente, giusto, grazie all'inclinazione della Terra.
e se pensate che l'inclinazione ci rende più vicini, no, non è così
Il sole è lontano 93 milioni di miglia, e noi pendiamo in questo modo, giusto?
non fa differenza, infatti, nell'emisfero nord
siamo più lontani dal Sole in estate,
questo succede, ma la differenza non influisce.
Ok, ora, lo scarabocchio del diagramma del sistema solare
Se credete, come molti di voi probabilmente,
che fa più caldo d'estate perché siamo più vicini al sole,
avrete disegnato un'ellisse.
Giusto? Questo lo spiegherebbe, giusto?
Eccetto, nella vostra -- state annuendo -- ora, nella vostra ellisse,
avete pensato, "Cosa succede durante la notte?"
Tra l'Australia e qua, loro hanno l'estate
e noi abbiamo l'inverno, e cosa --
la Terra corre incontro al sole di notte,
e dopo torna indietro di corsa? Dico, c'è qualcosa di veramente strano in corso,
e abbiamo questi due modelli nella nostra testa, che cosa è giusto e che cosa non lo è,
e lo facciamo, come esseri umani, in tutti i campi.
Quindi, ecco come è la visione di Copernico del sistema solare messa su un piano,
questo è più o meno quello che dovreste avere nel vostro pezzo di carta, giusto?
E questa è la visione nella NASA, sono incredibilmente simili.
Spero abbiate notato la coincidenza qui.
Cosa fareste se sapeste che la gente ha questo fraintendimento,
giusto, nella loro testa, di orbite ellittiche
causate dalla nostra esperienza infantile?
Che tipo di diagramma mostrereste loro del sistema solare,
per dimostrare loro che non è esattamente così?
Mostrereste loro qualcosa del genere, no?
È una pianta, vista dall'alto.
Ma, no, guardate cosa ho trovato nei libri di testo,
questo è quello che spiegate alla gente, giusto? Questi sono presi da libri di testo,
da siti internet, siti internet educativi,
e quasi tutto quello che trovi è così.
E la ragione è che è noioso da morire
avere un mucchio di cerchi concentrici,
mentre è molto più interessante guardare qualcosa con quell'angolazione,
no? Giusto? E facendolo con quell'angolazione,
si ha questo fraintendimento nella testa, quindi quella
rappresentazione bidimensionale della cosa tridimensionale sarà delle ellissi.
Ecco qua -- è brutto, non è vero? Come abbiamo detto?
Quindi, con questi modelli mentali, cerchiamo degli indizi che rafforzino i nostri modelli.
Lo facciamo, certamente, in materia di gare, politica ed ogni altra cosa,
e lo facciamo anche nella scienza. Quindi cerchiamo solo,
e gli scienziati lo fanno, costantemente, -- cerchiamo degli indizi
che rafforzino i nostri modelli, e certe persone sono solo troppo capaci
e volenterosi di fornire gli indizi che rafforzino i modelli.
Quindi, essendo negli Stati Uniti, me la prenderò con gli europei.
Questi sono esempi di ciò che io direi costituisce la cattiva pratica nella scienza,
delle specie di centri di insegnamento. Queste foto vengono da La Villette in Francia,
e dall'ala di benvenuto del museo delle scienze di Londra.
e, se fate caso a come queste cose sono state costruite,
c'è molta mediazione dal vetro, ed è tutto blu e professionale,
nel senso che, sapete, Woody Allen viene fuori
da sotto le lenzuola, in quella scena da "Io e Annie"
e dice: "Dio mio, è così professionale" e tu non --
non c'è passione in questo, non puoi toccarlo, giusto?
e, sapete, il gioco di parole è voluto. Ed invece la giusta interpretazione,
userò un esempio da qui vicino, è l'Exploratorium di San Francisco,
dove tutte le cose -- le dimostrazioni, e via dicendo,
sono fatte da materiali che usiamo tutti i giorni così che i bambini possano capire,
ed è tutto toccabile e ci possono interagire e sperimentare.
E so che se i laureati al MIT
e dell'Imperial College di Londra avessero avuto una batteria e un cavo,
e un pezzo di materiale, sarebbero stati capaci di farlo.
avrebbero imparato come di fatto funziona,
piuttosto che pensare di seguire i diagrammi circuitali e di non esserne capaci.
Quindi una buona spiegazione ha più a che fare
con le cose che sono rattoppate e imbottite, cose del mio mondo, giusto?
E cose dove non c'è un altra barriera
come un pezzo di vetro o titanio lavorato a macchina,
e tutto sembra fantastico, giusto?
E l'Exploratorium fa questo molto molto bene,
ed è amatoriale, ma amatoriale nel senso migliore del termine,
in altre parole, ricordando che la radice della parola è amore e passione.
I bambini non sono vasi vuoti, chiaro?
Quindi, nello stile dei Monty Python,
questo ricorda la gag del "Lord Privy Seal",
ma è per dire che i bambini non sono vasi vuoti.
Vengono con le loro idee e le loro teorie,
e a meno che tu non lavori con queste, non sarai mai capace di cambiarle,
giusto? E probabilmente neanch'io ho cambiato
le vostre idee su come il mondo e l'universo funzionano.
Ma questo si applica ugualmente in materia di come si vende la tecnologia moderna.
Per esempio, nel Regno Unito stiamo tentando di far passare al digitale
tutta la popolazione, con la televisione digitale.
E questa è una delle cose difficili,
cioè quando si ha dei preconcetti su come funziona il tutto,
è parecchio difficile cambiarli.
Quindi non siamo vasi vuoti, i modelli mentali che abbiamo
da bambini persistono in età adulta.
Un insegnamento sbagliato fa più male che bene.
In questo paese e nel Regno Unito, il magnetismo è capito meglio
dai bambini prima che vadano a scuola che dopo, chiaro?
Lo stesso per la gravità, due concetti, quindi è piuttosto umiliante,
sapete, se siete un maestro, e guardate prima e dopo,
questo è abbastanza preoccupante. Fanno peggio nei test successivi, dopo l'insegnamento.
E noi siamo complici, progettiamo test,
o almeno nel Regno Unito, perché la gente li possa passare, giusto?
E i governi funzionano molto bene. Si danno pacche sulle spalle.
Giusto, siamo complici, e infatti se voi--
se qualcuno avesse scritto un test per me
quando facevo i miei esami di biologia,
per vedere se avevo capito
qualcosa di più che mettere amido e iodio insieme,
e vedere che diventa blu,
se avevo capito davvero che le piante prendono la loro massa dall'aria,
allora sarei andato meglio in scienze.
Quindi la cosa più importante è avere gente che spieghi bene i propri modelli.
Il vostro compito per casa è: come fanno le ali di un aereo a creare la portanza?
Una domanda ovvia, e avrete una risposta ora nelle vostre teste,
e la seconda domanda su questo allora è:
assicuratevi di spiegare come possono gli aerei volare rovesciati.
Ah ah, giusto. La seconda domanda è: perché il mare è blu?
Ed avrete un'idea della risposta nella vostra testa.
Quindi, perché è blu nei giorni nuvolosi? Ah, vedete.
(Risate)
Ho sempre voluto dirlo in questo paese.
(Risate)
Infine, quello che vi chiedo è di dare modo a voi e ai vostri bambini,
e a tutti quelli che conoscete, di baloccarsi un po' con le cose,
perché è giocando con le cose che
completate il vostro sapere. Non è un rimpiazzo,
è solo una parte importante dell'apprendimento.
Grazie tante.
Ora, oh, oh... ma sì, continuate pure!
(Applausi)
Per molto tempo
c'ero io, e c'era il mio corpo.
Il mio io era fatto di storie,
di voglie, di lotte,
di desideri per il futuro.
Il mio io stava cercando
di non essere il risultato del mio passato violento,
ma la separazione ormai avvenuta
tra il mio io e il mio corpo
era già alquanto significativa.
Il mio io cercava sempre di diventare qualcosa, o qualcuno.
Il mio io esisteva solo nel suo tentare.
Spesso il mio corpo era un ostacolo sul cammino.
Il mio io era come una testa vagante.
Per anni, ho indossato solo cappelli.
Era un modo per tenere la mia testa attaccata.
Era un modo per capire dove fossi.
Temevo che, se mi fossi tolta il cappello
sarei scomparsa da quel luogo.
Una volta un terapista mi disse,
"Eve, è da due anni che vieni qui
e, in tutta onestà, non mi sono mai accorto che avessi un corpo."
Durante questo periodo ho vissuto in città
perché, francamente,
ero spaventata dagli alberi.
Non ho mai avuto bambini
perché le teste non possono partorire.
I bambini non vengono fuori dalla bocca.
Dato che non avevo riferimenti che identificassero il mio corpo,
ho cominciato a chiedere ad altre donne notizie sui i loro corpi --
in particolare, sulle loro vagine,
perché pensavo che le vagine dovessero avere una certa importanza.
Cosa che mi ha indotto a scrivere "I Monologhi della Vagina"
il che mi ha portato a parlare ossessivamente
ed incessantemente di vagine, ovunque potessi.
Ne ho parlato di fronte a molti estranei.
Una sera sul palco,
sono addirittura entrata nella mia vagina.
E' stata un'esperezienza estasiante.
Mi ha spaventata, energizzata,
e mi sono trasformata in una persona determinata,
una vagina determinata.
Ho cominciato a vedere il mio corpo come un oggetto,
un oggetto che può muoversi velocemente,
come un qualcosa che può fare altre cose,
molte cose, tutte allo stesso tempo.
Ho cominciato a vedere il mio corpo come un Ipad o un'automobile.
L'avrei guidato per chiedergli di fare delle cose.
Non aveva limiti. Era invincibile.
Doveva essere conquistato e dominato come facciamo con la Terra.
Non lo trattavo con cura;
no, lo organizzavo e lo dirigevo.
Non avevo pazienza col mio corpo;
l'ho costretto ad assumere un buona forma fisica.
Ero avida.
Ho preso dal mio corpo più di quanto potesse offrire.
Se ero stanca, bevevo altri caffè.
Se ero spaventata, andavo in posti più pericolosi.
Oh certo, certo, ho avuto momenti di ammirazione per il mio corpo,
ma nel modo in cui un genitore violento
talora può avere momenti di gentilezza.
Mio padre era molto gentile con me
ad esempio, nel giorno del mio sedicesimo compleanno.
Ho sentito persone mormorare di quando in quando
che io avrei dovuto amare il mio corpo,
così ho imparato in che modo amarlo.
Ero vegetariana, non bevevo alcolici, non fumavo.
Ma era solo un modo più sofisticato
di manipolare il mio corpo --
un'ulteriore dissociazione,
come piantare un orto su un'autostrada.
Avendo parlato così tanto della mia vagina,
molte donne hanno cominciato a parlarmi delle loro --
delle loro storie sui loro corpi.
In realtà, queste storie mi hanno spinto a girare il mondo,
e sono stata in oltre 60 paesi.
Ho ascoltato migliaia di storie.
E devo dirvi, c'è sempre stato un momento in cui
le donne condividevano con me
quel momento speciale in cui si separavano dal proprio corpo
quando lasciavano la propria casa.
Ho sentito di donne molestate nei loro letti,
frustate nei loro burqa,
lasciate morenti nei parcheggi,
sfigurate dall'acido nello loro cucine.
Alcune donne diventavano silenziose e scomparivano.
Altre diventavano macchine folli e determinate come me.
Tra un viaggio e l'altro ho compiuto
40 anni, e ho cominciato ad odiare il mio corpo,
il che in realtà è stato un passo avanti,
perché voleva dire che il mio corpo esisteva abbastanza da poterlo odiare.
Il mio ventre -- odiavo il mio ventre.
Era la prova che non ero all'altezza,
che ero vecchia, non favolosa e non perfetta
ed incapace di corrispondere all'icona standard della donna "in forma".
Il mio ventre era la prova che avevo fallito,
che mi aveva tradito, che era guasto.
La mia vita si è trasformata nell'ossessione di liberarmene.
Di fatto, è diventata una cosa così estrema
che ho scritto un pezzo teatrale su di essa.
Ma più ne parlavo,
più il mio corpo diventata oggettificato e frammentato.
E' diventato un intrattenimento; un nuovo tipo di merce,
qualcosa che stavo vendendo.
Poi sono andata altrove.
Sono andata oltre
quello che pensavo di sapere.
Sono andata nellla Repubblica Democratica del Congo.
Ed ho sentito storie
che hanno spazzato via tutte le altre.
Ho sentito storie
che sono entrate nel mio corpo.
Ho sentito di una ragazzina
che non poteva smettere di urinarsi adosso
perché così tanti soldati
si sono accalcati dentro di lei.
Ho sentito di una donna ottantenne
le cui gambe sono state rotte e disarticolate
ed intrecciate sopra la sua testa
mentre i soldati la violentavano.
Ci sono migliaia di queste storie.
E molte donne avevano voragini nei loro corpi --
buchi, fistole --
frutto della violenza di guerra --
voragini nel tessuto delle loro anime.
Queste storie hanno permeato le mie cellule, i miei nervi.
A dirvela tutta,
non ho più dormito per tre anni.
E le storie hanno iniziato a sanguinare tutte insieme.
La Terra violentata,
la spoliazione dei minerali,
la distruzione delle vagine --
non erano più storie separate
l'una dall'altra o da me.
Le milizie violentavano bambini di sei mesi
così che paesi lontani
potessero ottenere oro e coltan
per i loro IPhones e i loro computer.
Il mio corpo non è diventato solo una macchina da condurre,
ma era anche responsabile
della distruzione del corpo di altre donne.
nel suo folle disegno di creare nuove macchine
per accrescere la velocità e l'efficienza della mia macchina.
Poi ho avuto un cancro --
o meglio ho scoperto di averne uno.
E' arrivato come un uccello
che si schianta sul vetro di una finestra.
D'improvviso, avevo un corpo,
un corpo che è stato punto,
pizzicato e forato
un corpo che è stato sezionato,
un corpo i cui organi sono stati rimossi
trasportati, ricostruiti e riorganizzati,
un corpo che è stato scansionato
che è stato intubato
un corpo che brucia per effetto delle sostanze chimiche.
Il cancro ha disinitegrato
il muro della mia dissociazione.
Improvvisamente ho compreso che la crisi del mio corpo
era la crisi del mondo,
e non sarebbe accaduto poi,
stava accadendo adesso.
D'improvviso, il mio cancro era il cancro del mondo,
il cancro della crudeltà, il cancro dell'avidità,
il cancro che entra nelle persone
che vivono nelle strade prossime agli impianti chimici -- che di solito sono povere --
il cancro nei polmoni dei minatori di carbone,
il cancro dello stress di non aver ottenuto abbastanza,
il cancro del trauma represso,
il cancro dei polli allevati in batteria e dei pesci inquinati,
il cancro negli uteri delle donne violentate,
il cancro che è ovunque a causa della nostra noncuranza.
Nel suo nuovo e visionario libro,
"New Self, New World" [Il nuovo sé, il nuovo mondo]
l'autore Philip Shepherd afferma,
"Se sei separato dal tuo corpo,
sei anche separato dagli altri corpi che abitano il mondo,
che quindi sembrano essere altri rispetto a te
o distinti da te,
piuttosto che appartenenti ad un continuo
a cui anche tu appartieni."
Prima del cancro,
il mondo era diverso.
Era come se stessi vivendo in una pozza stagnante
ed il cancro ha distrutto i massi
che mi separavano da un mare più ampio.
Ora nuoto in quel mare.
Ora mi distendo sull'erba
e rotolo il mio corpo su di essa,
ed amo il fango sui piedi e sulle gambe.
Oggi svolgo un pellegrinaggio quotidiano
per visitare un salice piangente lungo la Senna,
e spasimo per i verdi campi
della boscaglia attorno a Bukavu.
E quando c'è un acquazzone,
grido e corro in cerchio.
So che ogni cosa è connessa,
e le cicatrici lungo il mio torace
sono le fratture generate dal terremoto.
E sto con i tre milioni di persone sparse per le strade di Port-au-Prince.
Ed il fuoco che arde in me
dal terzo al sesto giorno di chemioterapia
è il fuoco che brucia
le foreste del mondo.
So che l'ascesso
che è cresciuto attorno alla ferita dopo l'operazione,
il mezzo chilo di pus,
è il Golfo del Messico contaminato,
e c'erano pellicani incatramati dentro di me
e pesci morti che galleggiavano.
Ed i cateteri che hanno infilato dentro di me senza usare medicamenti adeguati
mi hanno fatto urlare
nel modo in cui la Terra urla per le perforazioni.
Durante la mia secona chemioterapia,
mia madre si è ammalata gravemente
e sono andata a visitarla.
E nel nome della connessione,
l'unica cosa che voleva prima di morire
era essere portata a casa
vicina al suo amato Golfo del Messico.
L'abbiamo portata a casa,
e ho pregato che il petrolio non raggiungesse la sua spiaggia
prima della sua morte.
E per fortuna, non è accaduto.
Ed è morta serenamente nel suo luogo preferito.
Poche settimane dopo mi trovavo a New Orleans,
e questa meravigliosa amica spirituale
mi disse che voleva fare qualcosa per la mia guarigione.
Mi sentivo onorata.
Sono andata nella sua casa, era mattino,
ed il sole mattutino di New Orleans filtrava attraverso le tende.
E la mia amica preparava questo grande paiolo,
e gli chiesi, "Cos'è?".
Lei disse, "E' per te.
I fiori lo rendono bello,
e il miele lo rende dolce."
Dissi, "Ma qual è la parte di acqua?"
E nel nome della connessione,
disse, " Oh, è il Golfo del Messico."
Io dissi, "Ovviamente è così."
E arrivò un'altra donna e si sedettero in cerchio,
e Michaela bagnò il mio capo con l'acqua consacrata.
E cantò - voglio dire, tutto il suo corpo cantò.
Ed anche l'altra donna cantava
e pregavano per me e per mia madre.
E mentre il caldo Golfo scorreva sul mio capo nudo
mi resi conto che conteneva
il meglio ed il peggio che è in noi.
Sono state l'avidità e la trascuratezza
a causare l'esplosione della piattaforma di perforazione.
Erano tutte le bugie che sono state dette
prima e dopo.
Era il miele nell'acqua a renderlo dolce,
ed il petrolio a renderlo malato.
Era il mio capo calvo
finalmente a suo agio anche senza un cappello.
Era tutto di me
che si scioglieva nel grembo di Michaela.
Erano le lacrime indistinguibili dal Golfo
che cadevano lungo le mie gote.
Finalmente ero dentro il mio corpo.
Era la tristezza
che fosse stato necessario così tanto tempo.
Era trovare il mio posto
e l'enorme reponsabilità
che si accompagna alla connessione.
Era il continuare della devastante guerra in Congo
e l'indifferenza del mondo.
Erano le donne Congolesi
che si stavano sollevando.
Era mia madre che se ne stava andando,
proprio quando
stavo per nascere.
Era il prendere coscienza
che avevo scampato per poco la morte --
nello stesso modo in cui la nostra madre Terra
a stento resiste,
nello stesso modo in cui il 75% del pianeta
sopravvive a malapena,
nello stesso modo in cui
c'è una ricetta per la sopravvivenza.
Ho appreso che
ha a che fare con l'attenzione e con le risorse
che tutti meritano.
Erano gli amici che ti sostengono
e una sorella che stravede per te.
Erano i saggi dottori e la medicina avanzata
ed i chirurghi che sanno cosa fare con le loro mani.
Erano le attentissime infermiere sottopagate.
Erano i guaritori e gli oli aromatici.
Erano le persone che hanno portato incantesimi e rituali.
Era l'avere una visione per il futuro,
qualcosa per cui combattere,
perché so che questa battaglia non è solo la mia.
Era un milione di preghiere.
Era un migliaio di alleluia
ed un milione di om.
Era moltissima rabbia,
un umore instabile,
un sacco di attenzione, di indignazione.
Era energia, amore e gioia.
Erano tutte queste cose.
Erano tutte queste cose.
Erano tutte queste cose
dentro l'acqua, nel mondo, dentro il mio corpo.
(Applausi)
Questi sono oggetti semplici:
orologi, chiavi, pettini, bicchieri.
Sono oggetti che le vittime 
del genocidio in Bosnia
portavano con loro 
nel loro viaggio finale.
Conosciamo tutti bene
questi banali oggetti comuni.
Il fatto che alcune vittime portassero
oggetti personali 
come dentifricio e spazzolino
è un chiaro segnale 
che non avessero idea
di quello che stava per accadere loro.
Di solito, veniva detto loro 
che sarebbero stati scambiati
con prigionieri di guerra.
Questi oggetti sono stati recuperati
da numerose fosse comuni 
in tutto il territorio
e in questo preciso momento, 
i medici forensi stanno riesumando corpi
da fosse comuni appena scoperte,
20 anni dopo la guerra.
E probabilmente è la più grande 
che sia mai stata scoperta.
Durante i quattro anni del conflitto
che devastò la Bosnia nei primi anni '90,
circa 30 000 cittadini, perlopiù civili,
scomparvero, 
si suppone siano stati uccisi,
e altri 100 000 furono uccisi
durante i combattimenti.
La maggior parte fu uccisa
nei primi giorni di guerra
o verso la fine delle ostilità,
quando le zone sicure 
della Nazioni Unite come Srebrenica
cadde nelle mani dell'esercito serbo.
Il tribunale criminale internazionale
emise numerose sentenze
per crimini contro l'umanità e genocidio.
Il genocidio è la distruzione sistematica
e deliberata di un gruppo razziale,
politico, religioso o etnico.
Genocidio significa uccidere,
tanto quanto significa 
distruggere le proprietà,
l'eredità culturale,
e in sostanza la prova stessa 
della loro esistenza.
Genocidio non significa solo uccidere;
significa negare l'identità.
Ci sono sempre tracce,
il crimine perfetto non esiste.
Ci sono sempre resti dei morti
che sono più duraturi 
dei loro fragili corpi
e della nostra memoria 
selettiva ed evanescente.
Questi oggetti vengono recuperati
da numerose fosse comuni,
e l'obiettivo principale 
di questa raccolta di oggetti
è un proceso unico
di identificazione di coloro 
che sono scomparsi in quegli omicidi,
il primo atto di genocidio 
su suolo europeo
dai tempi dell'Olocausto.
Tutti i corpi devono essere scoperti
e identificati.
Una volta recuperati,
questi oggetti che le vittime 
portavano con loro
sulla via dell'esecuzione
vengono attentamente ripuliti, analizzati,
catalogati e conservati.
Migliaia di reperti vengono riposti 
in sacchetti di plastica
come quelli che vedete in CSI.
Questi oggetti vengono usati 
come strumenti forensi
per l'identificazione visiva 
delle vittime,
ma vengono anche usati 
come preziosa prova forense
nei processi 
per crimini di guerra in corso.
I sopravvissuti vengono 
occasionalmente chiamati
per cercare di identificare 
fisicamente gli oggetti,
ma la ricerca fisica è un processo 
estremamente difficoltoso,
inefficace e doloroso.
Una volta che i medici legali 
e gli avvocati
hanno finito con questi oggetti,
diventano orfani del racconto.
Molti vengono distrutti, 
che ci crediate o meno,
o vengono semplicemente archiviati,
lontano dagli occhi, lontano dal cuore.
Ho deciso qualche anno fa
di fotografare 
ogni singolo oggetto riesumato
per creare un archivio visivo
che i sopravvissuti potessero 
consultare facilmente.
In quanto narratore, 
mi piace restituire alla comunità.
Mi piace andare oltre la consapevolezza.
In questo caso, qualcuno potrebbe
riconoscere questi oggetti
o perlomeno le fotografie resteranno
come ricordo permanente, 
imparziale e accurato
di quello che è successo.
La fotografia è empatia,
e la familiarità di questi oggetti 
garantisce empatia.
In questo caso, io sono semplicemente 
uno strumento,
un medico forense, se volete,
e il risultato è una fotografia 
quanto più vicina
possibile a un documento.
Una volta identificate 
tutte le persone scomparse,
rimarranno solo i corpi 
in decomposizione
nelle loro tombe 
e questi oggetti quotidiani.
Nella loro semplicità,
questi oggetti sono l'ultimo testamento
dell'identità delle vittime,
l'ultimo ricordo permanente
che queste persone sono esistite.
Grazie infinite.
(Applausi)
Vorrei portarvi in un altro mondo.
E vorrei condividere con voi
una storia d'amore lunga 45 anni
con i poveri,
quelli che vivono con meno di un dollaro al giorno.
Io sono cresciuto con un tipo di istruzione
molto elitaria e snob, in India,
e questo mi ha quasi distrutto.
Ero pronto
per essere un diplomatico, un professore, un dottore...
era tutto preparato.
Non sembra, ma all'epoca sono stato campione indiano di squash
per tre anni.
(Risate)
Tutto il mondo era a disposizione di fronte a me.
Tutto era ai miei piedi.
Non potevo sbagliare.
Poi ho pensato, tanto per curiosità,
che mi sarebbe piaciuto vivere e lavorare
in un villaggio, per vedere com'era.
Nel 1965 ho raggiunto
quella che in India è stata definita la peggiore carestia del Bihar,
e ho visto la fame, la morte,
gente che moriva di fame, per la prima volta.
Mi ha cambiato la vita.
Sono tornato a casa
e ho detto a mia madre:
"Vorrei vivere e lavorare in un villaggio."
Mia madre perdette conoscenza.
(Risate)
"Ma che dici?
Il mondo è pronto davanti a te, i lavori migliori sono a tua disposizione,
e tu vuoi andare a lavorare in un villaggio?
Dimmi, ti ha dato di volta il cervello?"
Ho risposto: "No, ho ricevuto l'istruzione migliore.
Mi ha fatto pensare.
E voglio restituire qualcosa,
a modo mio."
"Cosa vorresti fare in un villaggio?
Niente lavoro, niente soldi,
niente sicurezza, niente prospettive."
Ho detto: "Voglio vivere lì
e scavare pozzi per cinque anni."
"Scavare pozzi per cinque anni?
Sei andato nelle scuole e nei college più costosi dell'India
e vuoi scavare pozzi per cinque anni?"
Non mi ha rivolto la parola per molto tempo
perché pensava che avessi deluso la mia famiglia.
In seguito però
sono entrato in contatto con le conoscenze e capacità straordinarie
che i poveri hanno,
che non vengono mai fatte conoscere al pubblico
e che non sono mai identificate, rispettate
e applicate su larga scala.
Quindi ho pensato di istituire un Barefoot College...
un college per i poveri.
Ciò che i poveri ritenevano importante
sarebbe stato importante per il college.
Andai in un villaggio per la prima volta.
Gli anziani vennero da me
e chiesero: "Stai scappando dalla polizia?"
E io: "No."
(Risate)
"Sei stato bocciato agli esami?"
E io: "No."
"Non hai trovato un impiego pubblico?" E io: "No."
"Cosa ci fai qui?
Perché sei qui?
Il sistema educativo dell'India
ti permette di pensare a Parigi, Nuova Delhi, Zurigo;
cosa ci fai in questo villaggio?
C'è qualcosa che non va e cerchi di nascondercelo?"
Ho risposto: "No, voglio davvero fondare un college
solo per i poveri.
Ciò che i poveri pensano sia importante sarà rappresentato nel college."
Gli anziani mi diedero consigli molto profondi e assennati.
Mi dissero: "Per favore,
non portare nessuno con un titolo o una certificazione
nel tuo college."
Quindi è l'unico college in India
dove, nel caso aveste un Ph.D. o un Master,
non sareste i benvenuti.
Se ti sei tirato indietro, sei un emarginato o hai lasciato gli studi
puoi frequentare il nostro college.
Si deve lavorare con le proprie mani.
Si deve possedere una dignità del lavoro.
Si deve dimostrare di avere capacità da offrire alla comunità
e fornirle un servizio.
Quindi abbiamo fondato il Barefoot College,
e abbiamo ridefinito la parola professionismo.
Chi è un professionista?
E' qualcuno che possiede
una combinazione di competenza,
sicurezza e passione.
I rabdomanti sono dei professionisti.
Un'ostetrica tradizionale
è una professionista.
Un costruttore di bagni tradizionale è un professionista.
Ci sono professionisti sparsi in tutto il mondo.
Li potete trovare in ogni villaggio inaccessibile del mondo.
Abbiamo pensato che queste persone dovessero apparire sotto i riflettori
e mostrare che le conoscenze e le capacità che possiedono
sono universali.
E' necessario che siano usate, applicate,
è necessario che il mondo intero veda
che queste conoscenze, queste capacità
sono importanti anche oggi.
Il college lavora
seguendo lo stile di vita e di lavoro del Mahatma Gandhi.
Si mangia sul pavimento, si dorme sul pavimento, si lavora sul pavimento.
Non ci sono contratti, nessun contratto scritto.
Si può stare con me per 20 anni, e andarsene domani.
E nessuno può guadagnare più di 100 dollari al mese.
Se cercate il denaro, non venite al Barefoot College.
Se cercate il lavoro e la sfida,
allora potrete venire al Barefoot College.
E' il luogo dove vogliamo che proviate e creiate le idee.
Qualunque idea abbiate, venite e provateci.
Non importa se fallite.
Abbattuti, feriti, ricomincerete da capo.
E' l'unico college dove l'insegnante impara
e lo studente insegna.
Ed è l'unico college dove non rilasciamo diplomi.
Il vostro diploma verrà dalla comunità che servirete.
Non serve un foglio di carta da appendere al muro
per dimostrare di essere un ingegnere.
Quindi, quando dissi tutto questo,
mi risposero: "Dimostraci che è possibile. Cosa stai facendo?
Sono solo parole senza senso se non puoi farlo seduto per terra."
Perciò abbiamo costruito il primo Barefoot College
nel 1986.
E' stato costruito da 12 architetti a piedi nudi
che non sanno leggere né scrivere,
per meno di 1,5 $ per metro quadro.
150 persone vivevano e lavoravano lì.
Hanno ricevuto l'Aga Khan Award per l'architettura nel 2002.
Poi hanno sospettato, hanno pensato che ci fosse un architetto dietro la costruzione.
Ho risposto: "E' vero, hanno disegnato i progetti,
ma chi ha costruito davvero il college sono gli architetti a piedi nudi."
Siamo gli unici ad aver restituito il premio di 50mila dollari,
perché non ci hanno creduti,
ed eravamo convinti che volessero denigrare
gli architetti del Barefoot di Tilonia.
Ho chiesto a una guardia forestale,
un esperto importante, con diploma e tutto il resto,
"Cosa si può costruire qui?"
Ha dato un'occhiata al suolo e ha detto: "Scordatelo. Lascia perdere.
Non ne vale la pena.
Niente acqua, suolo roccioso."
Ero in una posizione difficile.
Mi sono detto: "Ok, andrò dall'anziano del villaggio
e gli chiederò che piante far crescere."
Mi ha guardato con tranquillità e ha detto:
"Costruisci questo, costruisci quello, pianta questo, funzionerà."
Ecco l'aspetto che ha oggi.
Sono salito sul tetto
e tutte le donne mi hanno detto: "Vattene.
Gli uomini devono andarsene perché non vogliamo condividere questa tecnologia con loro.
Stavano impermeabilizzando il tetto."
(Risate)
Un po' di zucchero non raffinato, foglie di palma
e un po' di altre cose che non so.
Ma funziona davvero.
Dal 1986 non ha fatto passare una goccia.
E le donne non condivideranno questa tecnologia con gli uomini.
(Risate)
E' l'unico college
che è totalmente alimentato dal sole.
Tutta l'energia viene dal sole.
Pannelli da 45 kilowatt sul tetto.
E tutto funzionerà grazie al sole per i prossimi 25 anni.
Finché il sole splenderà
non avremo problemi di elettricità.
Ma la cosa più bella
è che è stato installato
da un prete, un prete Hindu,
che ha seguito solo otto anni di scuola elementare
- mai stato a scuola, mai stato all'università.
Sa più cose lui sull'energia solare
di chiunque io abbia mai incontrato al mondo, garantito.
Il cibo, se venite al Barefoot College,
è cotto dal sole.
Le persone che hanno costruito il forno solare
sono donne,
donne analfabete,
che sono in grado di fabbricare
i forni solari più sofisticati.
E' un forno solare Scheffler.
Sfortunatamente, pare che siano mezze tedesche,
sono davvero precise.
(Risate)
Non troverete mai donne indiane tanto precise.
Dal primo all'ultimo centimetro,
loro sanno costruire quel forno.
E forniamo 60 pasti due volte al giorno
con i forni solari.
Abbiamo un dentista
- una nonna, analfabeta, che fa la dentista.
E in effetti si prende cura dei denti
di settemila bambini.
Tecnologia Barefoot:
stiamo parlando del 1986 - nessun ingegnere o architetto ci aveva pensato -
qui raccogliamo l'acqua piovana dai tetti.
Pochissima acqua viene sprecata.
Tutti i tetti sono collegati sotto terra
a un serbatoio di 400mila litri,
e l'acqua non viene sprecata.
Anche se ci fossero 4 anni di siccità, avremmo comunque acqua nel campus
perché raccogliamo l'acqua piovana.
Il 60% dei bambini non va a scuola
perché deve accudire gli animali,
pecore, capre,
e occuparsi di altre faccende.
Quindi abbiamo pensato di istituire
una scuola serale per bambini.
Grazie alle scuole serali di Tilonia,
più di 75mila bambini hanno frequentato la scuola.
E' fatta per venire incontro alle necessità dei bambini;
non è fatta per la comodità degli insegnanti.
Cosa si impara in queste scuole?
Democrazia, cittadinanza,
come misurare la terra,
cosa fare se si viene arrestati,
cosa fare se gli animali si ammalano.
E' questo che insegniamo nelle scuole serali.
E tutte le scuole sono illuminate dall'energia solare.
Ogni cinque anni
ci sono le elezioni.
Bambini tra i sei e i quattordici anni
partecipano ad un processo democratico
ed eleggono un primo ministro.
Il primo ministro ha 12 anni.
Lei si occupa di 20 capre al mattino,
mentre lavora come primo ministro la sera.
Ha dei collaboratori,
un ministro dell'istruzione, uno per l'energia, uno per la salute.
E davvero controllano e supervisionano
150 scuole per settemila bambini.
Ha vinto il premio World's Children 5 anni fa,
ed è andata in Svezia.
Era la prima volta che usciva dal suo villaggio.
Non aveva mai visto la Svezia.
Ma non era impressionata da quello che succedeva.
E la Regina di Svezia, che era presente,
si è girata verso di me e ha chiesto:" Può chiedere a questa bambina dove trova la sua sicurezza?
Ha solo 12 anni,
e sembra che nulla le faccia paura."
E la bambina, che era alla sua sinistra,
si è girata verso di me, poi ha guardato la regina dritto negli occhi
e ha detto: "Per favore, dille che sono il primo ministro."
(Risate)
(Applausi)
Dove la percentuale di analfabetismo è molto alta
usiamo i pupazzi.
I pupazzi sono il nostro modo di comunicare.
C'è Jokhim Chacha
che ha 300 anni.
E' il mio psicanalista. E' il mio maestro.
E' il mio dottore. E' il mio avvocato.
E' il mio donatore.
Davvero ci procura denaro,
e risolve le dispute.
Risolve i problemi nel villaggio.
Se c'è tensione nel villaggio,
se la frequenza a scuola cala
e c'è tensione tra l'insegnante e i genitori,
il pupazzo chiama l'insegnante e il genitore davanti a tutto il villaggio
e dice: "Stringetevi la mano.
La frequenza non deve calare."
Questi pupazzi
sono fatti di relazioni riciclate della Banca Mondiale.
(Risate)
(Applausi)
Con questo approccio decentralizzato, demistificato
di villaggi alimentati dal sole
abbiamo raggiunto tutta l'India
dal Ladakh fino al Bhutan
- tutti villaggi alimentati dal sole
installati da persone che sono state istruite.
Siamo andati nel Ladakh
e abbiamo chiesto a questa donna
- qui, a meno 40 gradi, bisogna uscire dal tetto
perché non c'era altro modo, era tutto bloccato dalla neve -
abbiamo chiesto a questa donna:
"Che beneficio hai ottenuto
dall'energia solare?"
Ci ha pensato su un minuto e poi ha detto:
"E' stata la prima volta che ho visto la faccia di mio marito in inverno."
(Risate)
Siamo andati in Afghanistan.
Una lezione che abbiamo imparato in India
è che gli uomini non possono essere istruiti.
(Risate)
Gli uomini sono inarrestabili,
gli uomini sono ambiziosi,
gli uomini hanno bisogno di muoversi,
e vogliono tutti un diploma.
(Risate)
In tutto il mondo c'è questa tendenza per cui
gli uomini vogliono un diploma.
Perché? Perché vogliono andarsene dal villaggio
e raggiungere la città per cercare lavoro.
Quindi abbiamo trovato una soluzione grandiosa:
insegniamo alle nonne.
Qual è il modo migliore per comunicare
nel mondo di oggi?
Televisione? No.
Telegrafo? No.
Telefono? No.
Ditelo a una donna.
(Risate)
(Applausi)
Quindi siamo andati in Afghanistan per la prima volta,
abbiamo scelto tre donne
e abbiamo detto: "Vogliamo portarle in India."
Hanno risposto: "Impossibile. Non escono neanche dalla loro stanza
e vorreste portarle in India."
Ho detto: "Posso fare una concessione. Porterò con me anche i mariti."
E i mariti sono venuti con noi.
Naturalmente le donne si sono dimostrate molto più intelligenti degli uomini.
In sei mesi...
come cambiamo queste donne?
Col linguaggio dei segni.
Non si usa la parola scritta.
Non si usa la parola.
Si usa il linguaggio dei segni.
E in sei mesi
possono diventare ingegneri esperti in energia solare.
Tornano a casa e installano pannelli solari per il loro villaggio.
Questa donna è tornata indietro
e ha portato l'energia solare al primo villaggio,
poi ha creato un laboratorio
- il primo villaggio in Afghanistan ha avuto elettricità tramite il sole
grazie a queste tre donne.
Questa donna
è una nonna straordinaria.
Ha 55 anni e ha portato l'energia solare in 200 case afghane.
E non sono crollate.
Ha anche tenuto un discorso in un dipartimento di ingegneria, in Afghanistan,
e ha spiegato al direttore del dipartimento
la differenza tra corrente alternata e continua.
Lui non la conosceva.
Queste tre donne ne hanno addestrate altre 27
e portato energia solare in 100 villaggi in tutto l'Afghanistan.
Siamo andati in Africa
e abbiamo fatto la stessa cosa.
Tutte queste donne di otto, nove paesi sedute intorno a un tavolo,
tutte che chiacchieravano senza capire una parola,
visto che parlavano tutte lingue diverse.
Ma il loro linguaggio corporeo è fantastico.
Parlano le une con le altre
mentre diventano ingegneri esperti in energia solare.
Sono andato in Sierra Leone,
e c'era un ministro che guidava nel cuore della notte,
e si imbatte in questo villaggio.
Torna indietro, entra nel villaggio e chiede: "Beh, qual è la storia?"
E rispondono: "Queste due nonne..."
"Nonne?" Il ministro non riusciva a credere a quello che stava succedendo.
"Dove sono state?" "Sono state in India e sono tornate."
E' andato dritto dal presidente.
Gli ha detto: "Sa che c'è un villaggio con l'elettricità generata dal sole in Sierra Leone?"
E lui: "No." Metà dei ministri sono andati a trovare le nonne il giorno successivo.
"Raccontateci la storia."
Quindi mi ha chiamato e mi ha chiesto: "Mi puoi istruire 150 nonne?"
Ho detto: "Io non posso, Signor Presidente.
Ma loro lo faranno. Lo faranno le nonne."
Dopo di che ha costruito il primo centro di istruzione Barefoot in Sierra Leone.
E 150 nonne sono state istruite in Sierra Leone.
Gambia:
siamo andati a selezionare una nonna in Gambia.
Siamo arrivati nel villaggio.
Sapevo che donna mi sarebbe piaciuto scegliere.
La comunità si è riunita e ha detto: "Prendete queste due donne."
E io: "No, voglio questa donna."
Hanno chiesto: "Perché? Lei non conosce la lingua. E tu non conosci lei."
"Mi piace il suo linguaggio del corpo. Mi piace come comunica."
"Marito difficile: non è possibile."
Hanno chiamato il marito, che è venuto;
spavaldo, un uomo politico, cellulare in mano. "Non è possibile."
"Perché no?" "La donna, guarda quanto è bella."
Ho detto: "E' vero, è molto bella."
"E se scappasse con un uomo indiano?"
Questa era la sua più grande paura.
Io gli ho detto:" Sarà felice. Ti chiamerà al cellulare."
E' arrivata come una nonna
ed è tornata indietro come una tigre.
E' scesa dall'aereo
e ha parlato con tutta la stampa come se fosse una veterana.
Ha gestito la stampa nazionale
come una star.
Quando sono tornato sei mesi dopo le ho chiesto: "Dov'è tuo marito?"
"Oh, da qualche parte. Non importa."
(Risate)
Una storia di successo.
(Risate)
(Applausi)
In conclusione vorrei dire
che non penso sia necessario cercare soluzioni all'esterno.
Cercate le soluzioni all'interno.
E ascoltate le persone davanti a voi che hanno le soluzioni.
Sono dappertutto.
Non dovete preoccuparvi.
Non ascoltate la Banca Mondiale, ascoltate le persone a contatto con la terra.
Hanno tutte le soluzioni del mondo.
Vorrei concludere con una citazione del Mahatma Gandhi.
"Prima ti ignorano,
dopo ridono di te,
poi ti combattono,
e alla fine vinci tu."
Grazie.
(Applausi)
Charlie Rose: Larry mi ha mandato una email
e sostanzialmente diceva,
dobbiamo assicurarci 
di non sembrare
una coppia di noiosi uomini di mezza età.
Ho detto, ne sono lusingato --
(Risate) --
perché sono un po' più vecchio,
e ha un po' più valore netto di me.
Larry Page: Be' grazie.
CR: Parleremo un po'
di Internet, di Google,
e parleremo un po' di ricerca
e privacy,
e della tua filosofia
e un'idea di come hai messo insieme le cose
e come questo percorso iniziato
qualche tempo fa
abbia prospettive così interessanti.
In sostanza vogliamo parlare del futuro.
La mia prima domanda: dov'è Google
e dove sta andando?
LP: È una cosa a cui pensiamo molto,
e la nostra missione 
che abbiamo definito tanto tempo fa
è quella di organizzare le informazioni del mondo
e renderle universalmente accessibili e utili.
La gente si chiede sempre
se è quello che ancora facciamo.
Spesso ci penso anch'io,
e non sono del tutto sicuro.
Ma in realtà, quando penso alla ricerca,
è una cosa molto profonda per tutti noi,
per capire quello che vogliamo,
per 