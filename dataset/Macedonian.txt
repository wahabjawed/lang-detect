За мене, оваа приказна започнува некаде пред 15 години,
кога бев доктор за тешкo болни на Универзитетот во Чикаго.
Се грижев за луѓе кои умираа, како и за нивните семејства,
во јужниот дел на Чикаго (Саут Сајд).
И притоа гледав што се случува со луѓето и нивните семејства
во текот на циклусот на нивната тешка болест.
А во мојата лабораторија, го проучував „ефектот на вдовештво“
што е вушност една стара идеја во општествените науки,
која датира од пред 150 години,
а е позната како „смрт од скршено срце.“
Значи, кога јас ќе умрам, шансите мојата сопруга да умре можат двојно да се зголемат,
во текот на првата година, на пример.
Еднаш отидов да погрижам за еден пациент,
жена која умираше од деменција.
Во нејзиниот случај, за разлика од оваа двојка,
таа беше негувана
од нејзината ќерка.
А ќерката беше веќе уморна од грижата за својата мајка.
Додека пак на нејзиниот сопруг
му беше смачено
од уморот на неговата сопруга.
И се возев така кон дома, еден ден,
кога ми заѕвони сопругот на една пријателка,
кој решил да ме побара бидејќи бил депримиран
од она што му се случувало на неговиот пријател.
Значи добивам повик од некој случаен човек
кој искусува нешто
под влијание на други луѓе
на одредена социјална дистанца.
Во тој момент, одеднаш сфатив две едноставни работи.
Прво, дека ефектот на вдовештво
не е ограничен само на сопружниците.
И второ, дека не е ограничен само на парови на луѓе.
И почнав да го сфаќам светот
на еден сосема поинаков начин,
како парови на луѓе кои се взаемно поврзани.
Тогаш сфатив дека овие поединци понатаму
се поврзуваат во четворки со паровите од нивната блиска околина.
Потоа, овие исти луѓе
се вмрежуваат во други типови на меѓучовечки односи,
брачни и сопружнички,
пријателски или други типови на врски.
А притоа, овие врски се широко распространети,
така што сите ние сме вмрежени во овој
широк спектар од меѓусебни поврзувања.
Значи, почнав да го гледам светот на еден сосема поинаков начин
и станав опседнат со ова.
Се опседнав со тоа како можеме
сите ние да бидеме вплетени во овие социјални мрежи,
како и со тоа како истите влијаат на нашите животи.
Значи, социјалните мрежи се такви замрсени „убавици“
толку разработени и комплицирани
и толку сеприсутни, што вушност
не тера да се запрашаме за каква цел тие служат.
Зошто сме „вградени“ во овие социјални мрежи?
Мислам, како ли се формираат? Како функционираат?
И како влијаат на нас?
Токму затоа, мојата прва тема, во врска со ова,
не беше смртта, туку прекумерната дебелина.
Одеднаш, стана модерно
да се зборува за „епидемија на прекумерно дебелеење“
Па, заедно со мојот соработник, Џејмс Фаулер,
почнавме да се прашуваме дали прекумерната дебелина е навистина епидемија
и дали може да се пренесува од човек на човек,
како кај оние четворица за кои зборував пред малку.
Ова е слајд со некои од првичните резултати.
Во 2000 година имало 2.200 луѓе.
Секоја точка е еден човек. Големината на точката
ја направивме правопропорционална со големината на телото.
Значи, колку точката е поголема, толку луѓето се покрупни.
Згора на тоа, ако вашата телесна тежина,
или индексот на телесна маса (BMI) ви е над 30,
односно ако сте клинички дебели,
ги обоивме точките во жолто.
Значи, ако погледнете на сликава, веднаш ќе приметите дека
постојат кластери на прекумерно дебели и
луѓе што не се дебели, на сликава.
Но, она што го гледате овде сеуште е доста комплицирано.
Не е сосема јасно што точно се случува.
Додатно, веднаш се наметнуваат некои прашања.
Колку групирања во класери има овде?
Дали има повеќе отколку што би имало ако оставиме само на случајот?
Колку се големи кластерите? Колку далеку достигаат?
И, што е најважно,
што ги предизвикува овие кластери?
Направивме некои математики како би ја простудирале големината на овие кластери.
Ова овде, на У-оската, покажува
зголемена веројатност од прекумерна дебелина,
доколку постои социјален контакт со таков човек.
На Х-оската, пак, дадени се степените на сепарација помеѓу двајца луѓе.
И на крајот лево, ја гледате оваа лилјаковата (графа).
Таа вели дека, доколку пријателите ви се прекумерно дебели,
ризикот и вие да станете такви е за 45% повисок.
А следната графа, оваа црвената,
вели дека, ако пријателите на вашите пријатели се прекумерно дебели,
ризикот и вие да станете такви е за 25% повисок.
Потоа, наредната графа вели дека,
доколку некој од пријателите на пријателите на вашите пријатели, што веројатно не го ни познавате, е прекумерно дебел,
ризикот и вие да станете такви е за 10% повисок.
Е сега, кога ќе стигнете кај пријателите на овие последните пријатели,
дури тогаш се прекинува врската помеѓу
телесната тежина на таа личност со вашата телесна тежина.
Што ли би можело да го предизвика ова групирање во кластери?
Постојат барем три можности.
Едната е дека, додека јас качувам килограми,
и вие последователно качувате килограми,
еден вид на индукција, пренесување од лице на лице.
Друга можност, многу очигледна, е хомофилијата,
или „птици од ист сој прават јато“.
Овде, правам врска помеѓу мене и вас,
бидејќи и вие и јас делиме иста телесна тежина.
И последната веројатност е она што го знаеме како збунувачко
бидејќи ни ја „заматува“ способноста да сфатиме што точно се случува.
А овде, идејата не е дека мојата дебелина
ја причинува вашата,
ниту пак дека јас одбирам да се поврзам со вас
затоа што јас и вие делиме иста телесна тежина,
туку повеќе затоа што споделуваме некоја општа изложеност
кон нешто, како на пример спортска сала,
кој ни помага и на двајцата да изгубиме тежина истовремено.
А кога ги проучивме овие податоци, најдовме докази за сите овие нешта,
вклучително и индукцијата.
И откривме дека, ако пријателот ви се здебели прекумерно,
тоа го зголемува ризикот и вие да се здебелите за околу 57 проценти
во истиот временски период.
Можни се многу механизми за овој ефект.
Една веројатност е дека пријателите ве наговараат -
знаете, нивните постапки се пренесуваат и на вас -
и ќе ви речат, на пример, „Ајде да одиме на колачи и пиво,“
што е всушност грозна комбинација.
Но, вие ја присвојувате таа комбинација
и почнувате да се здебелувате како нив.
Друга, посуптилна веројатност е дека,
кога пријателите ќе ви се здебелат, ви се менуваат поимањата
за тоа што е прифатлива телесна тежина.
Притоа, она што се шири од човек на човек
не е однесување, туку повеќе еден вид на норма.
Идејата се пренесува.
Е сега, новинарите
претераа со своите наслови по весниците.
Мислам дека насловот во Њујорк Тајмс беше,
„Се ширите?
Вашите дебели пријатели се виновни за тоа.“
Она што ни беше интересно е дека европските новинари
имаа поинаков пристап: тие рекоа,
„Дали пријателите ви се дебелеат? Можеби вие сте виновни за тоа.“
(Смеа)
Сметавме дека ова е мошне интересен коментар за Америка -
на еден начин во свој интерес,
феномен од типот „не сум јас виновен.“
Овде сакам да сум потполно јасен: не сметаме дека нашата работа
треба или може да оправда предрасуди
кон луѓето со различна телесна тежина, тоа во никој случај.
Нашето следно прашање беше:
Дали всушност можеме да го визуелизираме ова ширење?
Дали зголемените килограми кај едно лице всушност се пренесуваат
кон зголемените килограми кај друго лице?
Е, ова беше комплицирано бидејќи
моравме да земеме предвид дека структурата на мрежите,
архитектурата на врските, се менува низ времето.
Згора на тоа, бидејќи прекумерната дебелина не е уницентрична епидемија,
не постои „нулта пациент“ за епидемијата на дебелеење -
ако најдеме таков човек, тогаш од него се има проширено прекумерната дебелина.
Се работи за мултицентрична епидемија.
Многу луѓе прават работи истовремено.
Сега ќе ви покажам една анимација од 30 секунди
за која јас и Џејмс потрошивме пет години од нашите животи.
Значи, да повторам, секоја точка е една личност.
Секоја врска помеѓу нив е еден однос.
Сега ќе го придвижиме ова,
со помош на дневни парчиња од мрежата во рок од околу 30 години.
Големината на точките ќе почне да расте.
Ќе видите како едно жолто море ќе надвладее.
Ќе видите како луќе се раѓаат и умираат;
точките ќе се појавуваат и исчезнуваат.
Врските ќе се формираат и прекршуваат. Бракови и разводи,
спријателувања и непријателствувања.
Многу сложености, многу нешта што се случуваат
во период од само триесет години
кој вклучува епидемија на прекумерно дебелеење.
И на крајот ќе се случат кластери
на прекумерно дебели и нормални луѓе
во рамките на мрежата.
Сега, кога вака го гледам ова,
ми се промени начинот на кој ги гледам нештата,
бидејќи оваа работа, оваа мрежа,
се менува со текот на времето,
има сеќавање, се движи,
низ неа пловат различни нешта,
има еден вид на конзистентност.
Луѓето може да умрат, но таа не умира;
таа опстојува понатаму.
А ја карактеризира и еден вид жилавост
што и овозможува да опстои низ времето.
И така, почнав да гледам на овие социјални мрежи
како на живи суштества,
како суштества кои можеме да ги ставиме под микроскоп
и да ги студираме и анализираме и разбереме.
Користевме најразлични техники да го направиме ова.
И почнавме да истражуваме најразлични типови на појави.
Ги испитувавме пушењето и пиењето како навики,
гласањето,
а и разводите - кои рековме можат да се пренесуваат -
како и алтруизмот.
А згора на тоа, почнаа да не интересираат и емоциите.
Кога ќе ни се јават емоции,
ги искажуваме.
А зошто ги искажуваме емоциите?
Мислам, предност е самото тоа што можеме да ги доживееме
нашите емоции внатрешно, знаете, како гнев или среќа.
Меѓутоа не само што ги доживуваме, туку и ги покажуваме.
И не само што ги покажуваме, туку и другите можат да ги прочитаат.
И не само што другите можат да ги прочитаат, туку и ги копираат.
Постои емотивна зараза
која може да им се случи на човечкото население.
Ваквата функција на емоциите
сугерира дека, покрај останатите цели кои тие може да ги имаат,
тие се еден вид примитивна форма на комуникација.
И дека, всушност, ако навистина сакаме да ги разбереме човечките емоции,
мораме да размислуваме за нив на овој начин.
Навикнати сме да размислуваме за емоциите вака,
во вид на прости и на некој начин кратки временски интервали.
Еве, за пример,
Зборував за ова во Њујорк, неодамна,
и реков: „Знаете, како кога сте во метро,
а личноста што седи наспроти вас во вагонот
ви се смешка,
а вие инстиктивно возвраќате со насмевка.“
Ме гледаа и ми рекоа: „Не правиме баш така во Њујорк.“ (Смеа)
А јас им вратив: „Насекаде во светот,
тоа е нормално човечко однесување.“
Значи постои еден многу инстиктивен начин
на кој набрзина си пренесуваме емоции еден на друг.
А сепак, емотивната зараза може да биде уште поширока,
како кога може да се случи акцентирање на гневот како израз,
на пример, во немири
Прашањето што не заинтересира беше:
дали емоциите можат да се шират,
на еден повоздржан начин, не како на немири, туку временски,
и да вклучуваат голем број на луѓе,
а не само споменатиот пар на лица што си се смешкаат во метрото?
Можеби постои еден вид на под-површински тивок немир
што постојано не движи.
Можеби постојат и емотивни стампеда
што се движат низ социјалните мрежи.
Можеби, пак емоциите имаат колективно постоење,
не само индивидуално.
Ова е една од првите слики што ги направивме за да го проучиме овој феномен.
Повторно, социјална мрежа,
но овој пат ги обоивме луѓето што се среќни во жолто,
а оние што се тажни во плаво, а зелената боја е за оние помеѓу.
Доколку ја погледнете сликата, веднаш ќе приметите
кластери на среќни и несреќни луѓе,
кои повторно се на три три нивоа на сепарација.
И веројатно ќе насетите
дека несреќните луѓе
зафаќаат поинаква структурна локација во рамките на мрежата.
Постои средина и маргина во оваа мрежа,
а несреќните луѓе се чини дека се
лоцирани по маргините.
Да се повикам на една друга метафора,
ако си замислите дека социјалните мрежи се еден вид на
огромно платно исткаено од луѓе -
јас сум поврзан со вас, вие со нејзе, и сè така до бесконечност -
ова платно ќе наликува на
старовремска американска прекривка,
со зашиени парталчиња, со среќни и несреќни крпеници.
А дали ќе бидете среќни или не
зависи од тоа дали сте на среќно парталче или не.
(Смеа)
Значи, оваа работа со емоциите,
кои се толку базични,
не натера понатаму да размислуваме за тоа
дали основните причини за човечките социјални мрежи
се некако кодирани во нашите гени.
Бидејќи човечките социјални мрежи, кога и да ги мапираме,
секогаш изгледаат вака,
како сликава за мрежата.
Но, никогаш не изгледаат вака.
Зошто не изгледаат вака?
Зошто не формираме социјални мрежи од луѓе
кои личат на обична латица?
Е па, главните шаблони на човечките социјални мрежи,
нивната сеприсутност и очигледна цел
не тераат да се запрашаме дали сме еволуирале за да,
пред се', формираме социјални мрежи
и дали сме еволуирале да формираме мрежи
со специфична структура.
А и да ги забележиме, пред сè ... Значи, за да го разбереме ова,
прво треба малку да ја дисецираме мрежната структура.
Видете, секоја личност во мрежата
има потполно иста структурна локација како и било која друга личност.
Но, не е така во вистинските мрежи.
На пример, еве една вистинска мрежа од студенти
на еден елитен североисточен универзитет.
Сега, ќе означам неколку точки.
Погледнете овде во точките
и споредете ја точка Б, горе лево,
со точка Д на десниот крај.
Б има четири пријатели што произлегуваат од него.
А, пак, Д има шест пријатели.
Значи, овие двајца имаат различен број на пријатели.
Ова ни е повеќе од јасно, нели.
Но има други аспекти
во социјалните мрежи кои не се така очигледни.
Споредете ја точка Б во горе лево со точка А што се наоѓа подолу лево.
Овие двајца имаат по четири пријатели,
но пријателите на А се познаваат меѓусебно,
додека оние на Б не се знаат.
Значи пријателот на пријателот на А,
е повторно пријател со А,
додека пак пријателот на пријателот на Б не му е приајтел на Б,
туку е подалеку во мрежата.
Ова се вика транзитивност на мрежите.
И, на крај, да ги споредиме Ц и Д.
И двете точки имаат по 6 пријатели.
Ако зборувате со нив и ги прашате: „Каков ти е социјалниот живот?“
тие ќе ви кажат: „Имам шест пријатели.
Тоа ми е социјалното искуство.“
Но, сега вака, од птичја перспектива, во оваа мрежа
можеме да видиме дека тие се наоѓаат во сосема различни социјални средини.
За ова можам да ве убедам едноставно прашувајќи ве:
Кој од нив би сакале да сте вие
кога некој смртоносeн микроб би се ширел низ оваа мрежа?
Дали повеќе би сакале да сте Ц или Д?
Би сакале да сте Д, на маргините на мрежата.
Е сега, а кој би сакале да бидете
кога некој сочен трач, но не за вас,
би се ширел низ мрежата?
Сега би сакале да сте Ц.
Значи различните структурни локации
имаат различни импликации по вашиот живот.
Всушност, кога направивме некои експерименти врз база на ова,
откривме дека 46% од варијациите на тема
колку пријатели имате
се објаснуваат преку вашите гени.
Но ова не нè изненадува. Знаеме дека некои луѓе се раѓаат срамежливи,
а некои пак се друштвени по природа. Тоа е јасно.
Меѓутоа, пронајдовме и некои не толку јасни нешта.
На пример, 47% од варијациите на тема
дали вашите пријатели се познаваат меѓусебно
се припишуваат на вашите гени.
Дали пријателите ви зе познаваат
не зависи само од нивните гени, туку и од вашите.
Сметаме дека причината за ова е во тоа што некои луѓе
сакаат да ги запознаваат своите пријатели едни со други - знаете кои сте -
а други пак сакаат да ги држат на страна и да не ги запознаваат своите пријатели.
Па така, некои луѓе плетат мрежи околу нив,
создавајќи еден вид на густи мрежи од врски
во кои тие удобно се сместуваат.
И на крај, пронајдовме дека
30% од варијациите на тема
каде се наоѓаат луѓето во мрежата - во средина или на маргините -
исто така може да им се припишат на нивните гени.
Значи, дали се наоѓате во средината или на крајот,
е на некој начин и наследно.
Е сега, која е поентата на ова?
Како ова ни помага да го разбереме (светот)?
Како ни помага
да осознаеме некои проблеми кои влијаат на нас во денешно време?
Аргументот кој сакам да го потенцирам е дека мрежите имаат вредност.
Тие се еден вид на социјален капитал.
Се јавуваат нови сопствености
поради нашата вклученост во социјалните мрежи,
кои стануваат својства
на структурата на мрежите
а не само на поединците во нив.
Размислете за овие два предмети.
И двата се направени од јаглерод,
а сепак едниот од нив има јаглеродни атоми
кои се наредени на специфичен начин, лево,
така да создаваат графит, кој е мек и темен.
Но, ако истите јаглеродни атоми
ги поврзете на поинаков начин,
ќе добиете дијамант, кој е проѕирен и тврд.
Овие својства на мекост и тврдост или затемнетост и проѕирност
не лежат во самите атоми.
Тие се дел од меѓусебните врски помеѓу јаглеродните атоми,
или се најмалку условени од
меѓусебните врски помеѓу јаглеродните атоми.
На сличен начин, шаблонот на поврзувањата кај луѓето
им наметнува различни својства
на различни групи на луѓе.
Токму врските помеѓу луѓето
ја прават целината поголема од збирот на нејзините делови.
Значи, не само она што им се случува на луѓето -
без разлика дали губат или качуваат килограми, се збогатуваат или осиромашуваат,
или пак стануваат среќни или несреќни - влијае на нас;
туку и самата архитектура
на врските околу нас.
Нашето световно искуство
зависи од самата структура
на мрешите во кои престојуваме
како и од сите оние нешта кои се брануваат и пловат
низ мрежата.
Според мене, причината за ова лежи во тоа што
човечките суштества тежнеат кон здружување
и формирање на еден вид на супер-организам.
Овој супер-организам е збир на поединци
кои демонстрираат однесувања или појави
што не можат да се сведат на проучување на поединци
туку, за да бидат сфатени, мораат да се поврзат
и да се проучуваат како колектив,
како на пример една кошница пчели
која бара нова локација за да се вгнезди,
или јато на птици кои бегаат од некој грабливец,
или пак јато на птици кои се доволно „мудри“
и знаат да пронајдат мало парче
остров некаде среде Тихиот Океан,
или како глутница волци што умеат
да соборат многу поголем улов од нив.
Супер-организмите имаат својства
кои не можат да се разберат само со проучување на поединците.
Мислам дека сфаќањето на социјалните мрежи
и начинот на кој тие се формираат и функционираат,
може да ни помогне да ги сфатиме не само здравјето и емоциите
туку и најразлични видови на појави -
како криминал, војна,
економски феномени од типот на пропаѓање на банки
или цели пазари,
или пак прифаќање на иновации
и распространување и прифаќање на даден производ.
Сега, погледнете го ова.
Мислам дека формираме социјални мрежи
бидејќи придобивките што ни го нуди поврзаниот живот
ја надминуваат самата цена.
Кога би бил постојано груб со вас
или погрешно би ве информирал,
или би ве растажувал, или пак заразил со смртоносни микроби,
вие би ги прекинале односите со мене
и мрежата ќе се распадне.
Значи, споделувањето на добри и вредни нешта
е неопходно за да се хранат и одржуваат социјалните мрежи.
На сличен начин, социјалните мрежи се неопходни
за да можат да се споделуваат добри и вредни нешта,
како што е љубовта и добрината,
или среќата и алтруизмот
и идеите.
Всушност, сметам дека доколку ја сфаќаме
вредноста на социјалните мрежи,
многу повеќе време ќе посветуваме на нивното градење и одржување,
бидејќи сметам дека социјалните мрежи
се пред се` поврзани со добрина.
А она што сега мислам дека му треба на овој свет
се повеќе врски.
Ви благодарам.
(Аплауз)
Имам одговор на прашање
кое сите сме си го поставиле.
Прашањето е:
Зошто буквата „X“ (икс)
го претставува непознатото?
Е сега, знам дека тоа
го учевме на час по математика,
но сега веќе
ја има насекаде во културата —
Х-награда, Досиејата Х,
Проект Х, TEDx (?)
Од каде дошло до ова?
Пред околу 6 години
одлучив дека би учел арапски
којшто испадна дека е
извонредно логички јазик.
Да се напише збор, фраза
или реченица на арапски
е како да се ваја равенство,
бидејќи секој дел е
екстремно прецизен
и носи куп информации.
Тоа и е една од причините
поради која
сме почнале да мислиме
дека западната наука,
математиката и инженерството
навистина биле разработени
во првите неколку векови од наша ера
од страна на Персијците
Арапите и Турците.
Ова го вклучува и
малиот систем на арапски,
наречен „ал-џебра“.
А „ал-џебр“
грубо се преведува како
„систем за помирување на
фундаментално различни делови“.
Конечно, „Ал-џебр“ влегол во
анлискиот како „Алгебра“.
Еден пример меѓу многуте.
Арапските текстови кои ја
содржат оваа математичка мудрост
конечно си го најшле
патот до Европа,
поточно во Шпанија
во 11-от и во 12-от век.
И... кога пристигнале
постоел енормен интерес
за преведување на оваа мудрост
на европски јазик.
Но, имало проблеми.
Еден проблем
е што постојат
одредени звуци на арапски
кои, едноставно, не поминуваат низ
европската „гласовна кутија“
без многу вежбање.
Верувајте ми за ова.
Исто така, баш тие звуци
тежнеат кон тоа да
не можат да се претстават
преку знаците кои се достапни
во европските јазици.
Еве еден од виновниците.
Ова е буквата „Шин“
(SHeen)
и таа го прави звукот
кој ние го знаеме како „Ш“ - шшш...
Тоа е и првата буква
од зборот „шалан“
(shalan),
што значи „нешто“
(исто како анлискиот збор „нешто“),
нешто недефинирано,
непозната работа.
Е сега... на арапски
ова можеме да го определиме
преку додавање на членот „ал“.
Така, имаме „ал-шалан“ ―
непознатата ствар.
И ова е збор којшто
во раната математика од 10 век
се појавува
кај изведувањето докази.
Во средновековна Шпанија
проблем за учените,
кои биле задолжени
со преведување на овој материјал,
бил што буквата „Шин“ и зборот „шалан“
не можат да се претстават на шпански,
бидејќи шпанскиот го нема „Ш“-то,
тој шшш... звук.
Па, договорно,
си креирале правило со кое
го позајмиле звукот „К“
од класичниот грчки,
во форма на буквата „Каи“ (Kai).
Подоцна, кога овој материјал бил преведен
на заеднички европски јазик,
поточно, на латински,
тие едноставно
го замениле грчкото „Каи“
со латинското „X“ (икс).
И штом тоа се случило,
кога веќе материјалот
бил на латински,
тоа ја формирало основата
за прирачниците по математика,
на речиси 600 години.
Но, ете, сега го имаме
одговорот на нашето прашање.
Зашто „X“ е непознатото?
„X“ е непознатото
зашто не можеш
на шпански да кажеш „Ш“ - шшш....
(смеа)
А мислев дека
ова е вредно за споделување.
(аплауз)
Вклучен сум и во други работи освен физика.
Всушност, сега и повеќе во други работи.
Една од нив е далечната врска меѓу човечките јазици.
Професионалните, историски лингвисти во САД
и во Западна Европа најчесто се трудат да останат подалеку
од било какви врски на далечина; големи групирања,
групирања кои постојат долго време,
подолго од препознатливите фамилии.
Тие не го сакаат тоа; мислат дека тоа е кочење. Јас не сметам дека тоа е така.
И има некои брилијантни лингвисти, најчесто Руси,
кои работат на тоа во институтот Санта Фе и во Москва,
и би сакал да видам каде тоа води.
Дали навистина води кон еден предок
пред некои 20, 25,000 години?
И што ако одиме назад кон тој единствен предок,
кога се претпоставува дека постоело соперништво помеѓу многу јазици?
Колку одамна се случувало тоа ? Колку одамна започнал модерниот јазик ?
Колку десетици илјади години да гледаме наназад ?
Крис Андерсон: Дали имате претпоставка или надеж за тоа кој е одговорот?
Мури Гел-Ман: Па, претпостаувам дека модерниот јазик мора да е постар
од пештерските цртежи, резби и скулптури
и чекорите од танцовите во меката глина во пештерите во Западна Европа
од Ауригнацијанскиот период од пред некои 35,000 години или порано.
Не верувам дека ги правеле сите тие работи а исто така немале модерен јазик.
Така да, претпоставувам дека вистинските корени одат барем до таму а можеби и подалеку.
Но тоа не значи дека сите, или многу, или повеќето
од денешните присутни јазици не можеле да израснат можеби
од еден кој е многу помлад од тоа, да речеме некои 20,000 години,
или нешто од тој тип. Тоа е она што го нарекуваме тесно грло.
КА: па Филип Андерсон можеби беше во право.
Вие можеби знаете повеќе за се од сите нас.
Ми беше чест. Ви благодарам Мури Гел-Ман.
(Аплауз)
Понекогаш ги прелистувам
постарите списанија.
Таму го пронајдов овој опсервациски тест
во врска со приказната за арката.
Уметникот кој го нацртал овој опсервациски тест
направил неколку грешки, има неколку пропусти.
Тука има помалку или повеќе 12 пропусти.
Некои од нив се многу лесни.
Тука е оџакот, антената,
една лампа и клуч за навивање на арката.
Некои се во врска со животните, со бројот.
Но има и еден многу поважен пропуст
во целата оваа приказна за арката
кој не е прикажан овде.
А тоа е овој пропуст: каде се растенијата?
Значи имаме Господ
кој трајно ќе ја поплави целата Земја засекогаш,
или барем за многу долг период,
и при тоа никој не се грижи за растенијата.
Ное требало да земе по две од секој вид на птици,
од секој вид на животни,
од секој вид на суштества кои се движат,
но ни збор за растенијата.
Зошто?
Во друг дел од истата приказна,
сите живи суштества
се само живи суштества
кои излегле од арката,
значи птици, добиток и диви животни.
Растенијата не се живи суштества.
Во тоа е поентата.
Тоа е поента која не
произлегува од Библијата,
но е нешто што
постојано го прати човештвото.
Ајде да го погледаме овој убав законик
кој го има во една книга од Ренесансата.
Овде го имаме описот
на редот во природата.
Ова е убав опис бидејќи почнува од лево --
ги имаме камењата --
веднаш по камењата, се растенијата
кои едноставно се способни да живеат.
Ги имаме животните кои се способни да живеат и да чувствуваат,
и, на врвот на пирамидата,
тука е човекот.
Ова не е обичен човек.
"Homo studiosus" -- човек кој учи.
Ова е прилично утешително
за луѓе како мене -- Јас сум професор --
ова да биде на врвот на создавањето.
Но овде има нешто тотално погрешно.
Вие многу добро знаете за професорите.
Но исто така е погрешно и за растенијата,
бидејќи растенијата не се само способни да живеат;
тие се способни и да чувствуваат.
Тие се многу по софистицирани
во чувствувањето отколку животните.
Само да ви дадам еден пример,
секој еден врв на коренот
е способен да детектира и да набљудува
истовремено и постојано
најмалку 15 различни хемиски
и физички параметри.
Тие исто така се способни и да покажат и да изведат
толку фини и комплексни однесувања
кои може да се опишат само со термини на интелигенцијата.
Па, ама ова е нешто --
ова потценување на растенијата е нешто
кое е постојано со нас.
Ајде сега да го погледнеме овој краток филм.
Го имаме Дејвид Атенбург.
Дејвид Атенбург е вистински љубител на растенијата.
Тој ги направи некои од најубавите филмови
за однесувањето на растенијата.
Сега, кога тој зборува за растенијата,
се е точно.
Кога зборува за животните,
[тој] се стреми да го помести фактот
дека растенијата постојат.
Синиот кит,
најголемото суштество кое постои на планетава.
Ова е погрешно, комплетно погрешно.
Синиот кит, тој е џуџе
ако се спореди со навистина најголемото сусштество
кое постои на планетава --
тоа е, прекрасниот,
величенствениот Sequoiadendron giganteum.
(аплауз)
Целото ова е жив организам
кое има маса од најмалку 2 000 тони.
Сега, приказната
дека растенијата се некој низок степен на организми
беше формализирана
многу одамна од страна на Аристотел,
кој во делото „За душата“ --
ова е многу влијателна книга за Западната цивилизација --
напишал дека растенијата се наоѓаат на границата
помеѓу живото и неживото.
Тие имаат само еден вид на многу низок степен на душа.
Тоа е така наречена вегетативна душа,
бидејќи растенијата не се движат,
а поради тоа тие и немаат потреба да чувствуваат.
Ајде да видиме.
Во ред, некои од движењата на растенијата се многу добро познати.
Ова е многу брзо движење.
Ова е една Dionea, едно инсектојадно растение
кое лови полжави.
Жалам за полжавот.
Ова е нешто кое беше отфрлано со векови,
и покрај доказите.
Никој не можеше да каже дека растенијата имаат способност да изедат животно,
бидејќи тоа беше против редот на природата.
Но растенијата се исто така способни
да покажат многу движења.
Некои од нив се многу добро познати, како цветањето.
Прашање е само дали ќе користите некоја техника
како што е оваа : одминување на времето.
Некои од нив се многу по софистицирани.
Погледнето го овој млад грав
кој се движи постојано за да ја улови светлината.
И тоа е навистина толку грациозно.
Тоа е како ангел кој игра.
Тие исто така се способни да си играат.
Тие навистина си играат.
Ова се млади сончогледи,
и ова што го прават тие
не може да се објасни
со ниту еден друг термин освен со играње.
Тие се тренираат себе си,
како што прават многу млaди животни,
за во возрасното доба,
кога тие ќе треба да го следат сонцето
по цел ден.
Тие се способни да се справат со гравитацијата, се разбира,
па така фиданките растат
спротивно од векторот на гравитацијата
а корените во насока на векторот на гравитација.
Но тие исто така се способни и да спијат.
Ова е една Mimosa pudica.
Значи во текот на ноќта,
тие ги свиваат листовите
и ги редуцираат движењата,
а во текот на денот, имаме отварање на листовите --
има многу повеќе движење.
Ова е интересно
бидејќи, оваа машинерија која спие,
е перфектно очувана.
Истото се случува и со растенијата, и со инсектите
и со животните.
Па ако треба да го проучувате проблемот на спиењето,
полесно е тоа да го проучувате кај растенијата, на пример,
отколку кај животните,
многу е полесно и по етично.
Тоа е еден вид на вегетаријанско
експериментирање.
Растенијата се способни дури и да комуницираат.
Тие се одлични комуникатори.
Тие комуницираат со други растенија.
Способни се да ги разликуваат растенијата кои им се фамилија од они кои не се.
Тие комуницираат
со растенијата и со други видови,
комуницираат и со животните
преку продуцирање на хемиски испарувања,
на пример, за време на поленизацијата.
Сега поленизацијата, тоа е многу сериозно нешто за растенијата,
бидејќи со неа поленот се движи од еден цвет на друг,
но сепак тие не можат да се движат од еден цвет на друг.
Затоа им е потребен вектор,
и овој вектор,
нормално е некое животно.
Многу инсекти
се искористувани од страна на растенијата како вектори
за пренесување на поленот,
но не само инсектите; дури и птиците, рептилите,
и цицачите како лилјаците
се исто така искористени за пренесување на поленот.
Ова е сериозен бизнис.
Ги имаме растенијата кои им даваат на животните
еден вид на слатка супстанција --
многу енергизирачка --
а за возврат добиваат пренесување на поленот.
Но некои растенија манипулираат со животните,
како во случајот со орхидеите
кои ветуваат секс и нектар
а всушност не даваат ништо
за пренесувањето на поленот.
Сега, овде има голем проблем
во позадината на целото ова однесување кое го видовме.
Како е можно сето ова да се прави без поседување на мозок?
Моравме да чекаме до 1880г.,
кога овој голем човек,
Чарлс Дарвин,
ја објави прекрасната, неверојатна книга
која започнува револуција.
Насловот е „Моќта на движењето кај растенијата“.
Никој не смееше да зборува за движењето на растенијата
пред Чарлс Дарвин.
Во неговата книга,
со помош на неговиот син, Френсис --
кој беше првиот професор по Психологија на растенијата во светот, во Кембриџ --
тие го разгледуваа секое едно движење
и сето тоа на 500 страници.
А овој последен параграф од книгата,
тоа е еден вид на стилска фигура,
бидејќи нормално Чарлс Дарвин ја зачувал,
во последниот параграф од неговата книга,
најважната порака.
Тој напишал дека,
„Не е претерано ако
се каже дека врвот на коренот
функционира како мозокот
на некое животно од понизок ранг“.
Ова не е метафора.
Тој напишал неколку многу интересни писма до еден негов пријател
J.D. Hooker, или, во тоа време, претседателот на Кралското Друштво,
значи врвниот научен авторитет во Британија
зборувал за мозокот кај растенијата.
Сега, ова е врвот на коренот
кој расте спротивно од косината.
Па можете да го препознаете овој тип на движење,
тоа е исто како кај црвите, змиите
но и секое друго животно
кое се движи по земјата без нозе
може да го изведе ова.
А ова не е лесно движење,
бидејќи, за да можете да изведете вакво движење,
морате да движите различни делови од коренот
и да ги синхронизирате овие различни делови
без да поседувате мозок.
Така, ние го проучувавме врвот на коренот,
и откривме дека има еден специфичен дел
кој се наоѓа овде, нацртан со сино --
ајде да го наречеме зона на транзиција.
И овој дел, тоа е многу мал дел.
Тој е помал од еден милиметар.
И во овој мал дел
има најголема потрошувачка
на кислород во растението,
и што е уште поважно,
имаме вакви сигнали овде.
Сигналите кои ги гледате овде се акциски потенцијал,
тоа се истите сигнали
кои невроните на мојот мозок, на нашиот мозок,
ги користат за размена на информации.
Сега знаеме дека врвот на коренот
има само неколку стотици клетки
кои имаат вакви карактеристики,
но ние знаеме колку е голем
врвот на коренот на едно мало растение, како што е 'ржта.
Имам околу
14 милиони корени.
Имаме околу 11 и половина милиони
врвови на коренот
и вкупна должина од 600 или повеќе километри
на многу голема површина.
Сега да замислиме
дека секој врв на коренот
работи во мрежа со сите други.
Овде го имаме, на левата страна, интернетот
а од десната, апаратот на коренот.
Тие работат на ист начин.
Тие се мрежа
на мали сметачки машини,
кои се мрежно поврзани.
И зошто се тие толку слични?
Бидејќи тие еволуирале
за една иста цел:
да преживеат од грабливците.
Тие работат на ист начин.
Значи ние можеме да отстраниме 90% од апаратот на коренот
но растението ќе продолжи да функционира.
Можете да отстраните 90% од Интернетот
но тој ќе продолжи да работи.
Па, една препорака
за луѓето кои работат со мрежи:
растенијата можат
да ви дадат добри сугестии
за тоа како да ја унапредите мрежата.
А друга можност
е технолошката можност.
Ајде да замислиме
дека би можеле да направиме роботи
такви роботи кои се инспирирани од растенијата.
До сега,
човекот беше инспириран
само од човекот или од животните
при производството на роботи.
Имаме анималоид --
нормални роботи кои се инспирирани од животни,
инсектоиди, итн.
Ги имаме андроидите
кои се инспирирани од човекот.
Но зошто да немаме плантоид?
Па, ако сакате да летате,
добро би било да ги погледате птиците,
да бидете инспирирани од птиците.
Но ако сакате да ја истражувате почвата,
или ако сакате да колонизирате
нова територија,
најдоброто што можете да го направите е да бидете инспирирани од растенија
кои се мајстори во тоа.
Имаме и една друга можност
на која работиме во нашата лабораторија,
а тоа е да правиме хибриди.
Многу е полесно да се прават хибриди.
Хибридот значи дека тоа е нешто
кое е половина живо а половина машина.
Многу е полесно да се работи со растенија
отколку со животни.
Тие имаат сметачки моќи.
Тие имаат електрични сигнали.
Поврзувањето со машина е многу полесно,
многу повеќе етички возможно.
А ова се трите можности
на кои работиме
за да создаваме хибриди,
водени од алгите
или од листовите, и на крај,
од најмоќниот дел од растението,
од коренот.
Па, ви благодарам за вниманието.
И пред да завршам,
сакам да ве уверам дека ниту еден полжав не беше повреден
при правењето на оваа презентација.
Ви благодарам.
(аплауз)
Време е да почнеме да дизајнираме за нашите уши.
Архитектите и дизајнерите претежно се фокусираат
исклучиво на овие нешта.
Ги користат за да дизајнираат со нив и дизајнираат за нив,
што е причина зошто на крај седиме во ресторани кои изгледаат
вака, (гласна бучава од народ) - и звучат вака,
се дереш на дистанца од еден чекор за да бидеш слушнат
од твојот соговорник, или зошто се качуваме
во авиони --(најава од стјуардеса)-- кои чинат 200 милиони фунти,
со некој кој зборувајќи на старовремски телефон
на евтин стерео систем,
нè вади од памет.
Дизајнираме опкружувања кои нè излудуваат. (смеа)
И не страда само квалитетот на нашиот живот.
Страда и нашето здравје,
нашето социјално однесување, како и нашата продуктивност.
Како доаѓа до тоа? Па, има два начини.
Пред сè, амбиентот. Имам цел TED говор за него.
Звукот постојано влијае врз нашата физиологија, психа,
сознание и врз нашето однесување.
Звукот кој нè опкружува, влијае врз нас,
иако не сме свесни за тоа.
Но има и друг начин на кој влијае звукот.
Врши попречување на комуникацијата која се состои од испраќање
и примање информации, а имам и друг TED говор
за важноста на свесното слушање.
Но јас можам да испраќам колку што сакам информации,
и вие можете да бидете брилијантни свесни слушатели,
но ако просторот во кој се одвива испраќањето не е ефективен,
тогаш комуникацијата нема да успее.
Просторите честопати содржат бучава и акустика.
Ваквите простории имаат акустика, а оваа конкретно - многу добра акустика.
Многу простории не се толку добри.
Да ви посочам некои примери од неколку области
за кои мислам сите се грижиме: здравјето и образованието.
(Звуци од болница) Кога бев на посета кај мојот смртно болен татко
во болница, се прашував себеси,
како може некој да оздрави на место кое звучи вака?
Звукот во болниците постојано се влошува.
Бучавата во болниците е зголемена за двапати
во последниве неколку години, и влијае не само врз пациентите
туку и врз луѓето кои работат таму.
Сите би сакале грешките во болниците да се сведат на нула,
нели? Но, како што се зголемува бучавата, така се зголемуваат
и грешките направени од вработените во болниците.
Но пред сè, највеќе влијае врз пациентите,
а тоа би можеле да бидете и вие, и јас.
Спиењето е клучно за закрепнување.
Тогаш закрепнуваме, се опоравуваме,
а со сета таа заканувачка бучава околу нас,
нашето тело - дури и ако спиеме, нашето тело
ни кажува - "Јас сум под закана. Овде е опасно."
Квалитетот на сонот е намален, а како резултат и нашето закрепнување.
Би имале огромни придобивки
кога би дизајнирале за ушите во здравството.
Следнава област планирам да ја обработам оваа година.
Образованието.
Кога ќе видам училница која изгледа вака,
можете ли да замислите како таа звучи?
Приморан сум да си го поставам прашањето.
("Дали архитектите имаат уши?") (Смеа)
Е сега, ова е малце нефер. Некои од моите најдобри другари
се архитекти. (Смеа) И тие дефинитивно имаат уши.
Ама мислам дека понекогаш не ги користат
кога дизајнираат објекти. Еве еден случај за пример.
Ова престижно училиште чини 32 милиони фунти,
беше изградено прилично скоро во Велика Британија
и е дизајнирано од еден врвен британски архитект.
За жал, беше дизајнирано како
корпоративно седиште, со простран централен атриум
и училници кои се надоврзуваат на него, без никакви преградни ѕидови.
Учениците не можеа да ги слушнат своите учители.
Мораа да потрошат уште 600.000 фунти
за да се стават ѕидови. Да го запреме ова лудило
на отворени училници веднаш, ве молам.
Но, не страдаат само модерните згради.
И старите училници страдаат исто така.
Една студија во Флорида пред неколку години утврди
дека ако седиш овде, од кај што е сликано,
во четвртиот ред, разбирливоста на говорот
е само 50 проценти.
Децата губат еден во два збора.
Тоа не значи дека добиваат само половина од образованието,
но значи дека треба да работат многу напорно
за да го разберат материјалот.
Разбирливоста зависи и од тоа колку долго одекнува
звукот во просторијата.
Во училница каде одекнувањето трае 1.2 секунди,
што е честа појава, еве како звучи.
(нејасен, одекнувачки глас)
Не баш добро, нели?
Ако пак ги намалите тие 1.2 секунди на 0.4 секунди
преку инсталирање на акустични подобрувачи, материјали кои го впиваат звукот
и така натаму, го добивате ова.
Глас: Во јазикот, можат да бидат напишани бесконечно многу зборови
со малку букви. Во аритметиката,
бесконечно многу броеви можат да се создадат
од неколку цифри со помош на простата нула.
Џулијан Трежр: Каква разлика.
Еве каква настава би имале,
и му благодарам на британскиот акустичар Адриан Џејмс
за овие симулации. Сигналот беше ист,
позадинската бучава исто така.
Во овие два примери беше променета само акустиката
на училницата.
Ако го споредиме образованието со наводнување градина,
тогаш ќе забележиме дека голем дел од водата
испарува пред да стигне до цвеќињата,
тоа важи особено за некои групи,
на пример, оние со оштетен слух.
Не зборуваме само за глуви деца. Туку за било кое дете
кое е настинато, со затнато уво, со ушна инфекција,
па дури и алергија на полен. Во даден ден, едно од осум деца
спаѓа во таа група, било кој ден.
Потоа ги имате децата на кои англискиот им е втор јазик,
или кои предметите ги учат на втор јазик.
Во Британија, тоа е повеќе од 10% од училишната популација.
И најпосле, после прекрасниот TED говор на Сузан Кејн во Февруари,
знаеме дека на интровертите им е многу тешко да се поврзат
со другите додека работат на групна задача во бучна средина.
Соберете сè и ќе видите дека премногу
деца не добиваат соодветно образование.
Но, не се само децата погодени.
(Бучен разговор) Оваа студија во Германија утврди
дека вообичаената бучава во училниците е 65 децибели.
Треба навистина да го повишам гласот за да ги надминам
65те децибели, а учителите не само што ги повишуваат гласовите.
Овој график го прикажува пулсот на учителот
поврзан со нивото на врева.
Вревата расте, расте и пулсот.
Ова не е добро за вас.
Всушност, ова големо истражување за бучавата и здравјето
утврди дека нивото од 65 децибели е прагот
кој ја зголемува опасноста од миокарден инфаркт.
Или уште познат како срцев удар.
Нема да претерам ако кажам дека
многу учители губат од животниот век
предавајќи во такви средини секојдневно.
Колку чини да се реновира училницата
за да се намали одекнувањето на 0.4 секунди?
Две-и-пол илјади фунти.
А Есексовата студија која штотуку беше спроведена во Британија,
патем ни покажа дека кога ќе го направиш ова,
не само што добиваш просторија која е соодветна
за деца со оштетен слух,
туку и просторија во која се подобруваат и однесувањето и резултатите.
Студијата покажа дека испраќањето на децата во друго училиште
со ваква просторија, доколку немате во вашето,
чини 90.000 фунти годишно.
Мислам дека економичноста овде е прилично јасна.
Драго ми е што има дебата на темава.
Штотуку модерирав голема конференција во Лондон
пред неколку недели која се викаше Звучно Образование,
која ги собра на куп врвните акустичари,
луѓето од владата, учителите и така натаму.
Најпосле почнуваме дебата за овој проблем, и можностите
кои ги имаме за соодветен акустичен дизајн во образованието
се неверојатни.
Од таа конференција, попатно исто така произлезе
и една бесплатна апликација дизајнирана да им помогне на децата да учат
ако на пример мораат да работат дома,
во бучна кујна.
И тоа е бесплатно, од таа конференција.
Ајде да ја прошириме малку перспективата
и да ги разгледаме градовите.
Имаме урбанистички планери.
Каде се планерите на урбаниот звук?
Не знам за еден таков во светот, а таму лежи можноста
да го трансформираме нашето доживување на градовите.
Светската здравствена организација проценува
дека една четвртина од европската популација има нарушен сон
заради градската бучава. Можеме подобро од тоа.
На работа поминуваме голем дел од времето во нашите канцеларии.
Каде се планерите за канцеларискиот звук?
Луѓето кои велат - не го сместувај тој тим до другиот,
бидејки едните сакаат бучава, а другите тишина.
Или кои велат да не се троши цел буџет на голем екран
за во конференциската сала
за потоа да се постави едно мало микрофонче
на средина на масата за 30 луѓе. (Смеа)
Ако можете да ме слушнете, може и да ме разберете
без да ме гледате. Ако можете да ме гледате без да ме слушате
џабе ви е.
Значи, канцеларискиот звук е голема област, а патем,
се покажа дека канцеларската бучава ги прави луѓето
помалку корисни, помалку продуктивни
и им го намалува задоволството од тимската работа.
И најпосле, ги имаме домовите. Користиме дизајнери на ентериери.
Каде се дизајнерите на внатрешен звук?
Епа, ајде сите да бидеме дизајнери на внатрешниот звук,
да почнеме да ги слушаме нашите соби и да дизајнираме звук
кој е ефективен и соодветен.
Мојот пријател Ричард Мазух, архитект од Лондон
ја скова фразата "невидлива архитектура."
Ја обожавам таа фраза.
Зборува за дизајнирање, не на изгледот, туку на доживувањето,
за да имаме простори кои звучат исто толку добро како што изгледаат,
кои одговараат на својата намена, кои го подобруваат квалитетот на живеење,
нашето здравје, благосостојба, нашето социјално однесување
и нашата продуктивност.
Време е да почнеме да дизајнираме за нашите уши.
Благодарам. (Аплауз)
(Аплауз)
Благодарам. (Аплауз)
Денеска ќе зборувам
за трудот и работата.
Кога размислуваме за работата на луѓето,
сите наивно мислиме
дека луѓето се како стаорци во лавиринт --
дека луѓето се заинтересирани само за пари,
и дека во моментот кога ќе им дадеме пари,
ќе можеме да ги насочиме
да работата вака или онака.
Токму поради ова им даваме бонуси на банкарите и им плаќаме на секакви начини.
Имаме едно навистина поедноставено гледиште
во поглед на тоа зошто луѓето работат и како изгледа пазарот на трудот.
Истовремено, ако размислите,
во светот околу нас има еден куп чудни однесувања.
Помислете на планинарењето и алпинизмот.
Ако читате книги од луѓе кои се качуваат по планини, тешки планини,
мислите дека ваквите книги се полни со моменти на радост и среќа?
Не, тие се исполнети со беда.
Всушност, се зборува само за смрзнатини, потешкотии во
одењето и дишењето --
во ладни, предизвикувачки услови.
А ако луѓето едноставно барале среќа,
тогаш моментот кога ќе дојдат до врвот,
тие би рекле, "Ова беше ужасна грешка.
Никогаш нема да ја повторам."
(Смеа)
Подобро ќе си седам на плажа некаде и ќе си пијам мохито."
Но наместо тоа, луѓето се симнуваат,
и откако ќе се опорават, тие пак се искачуваат.
Ако размислите за планинарењето како еден пример,
тој ни кажува многу работи.
Ни кажува дека ни е битно да дојдеме до крајот, до врвот.
Ни кажува дека ни е битна борбата, предизвикот.
Ни кажува дека постојат други работи
кои нè мотивираат да работиме или да се однесуваме на различни начини.
А јас лично, за ова почнав да размислувам
откако еден студент дојде кај мене.
Тоа беше еден мој поранешен студент, од пред неколку години.
Еден ден повторно дојде во кампусот.
И ми ја раскажа следнава приказна:
Рече дека повеќе од две недели работел на една ПауерПоинт презентација.
Работеше во една голема банка.
Ова било како подготовка за спојувањето со некоја друга банка.
Тој вложил многу голем напор за оваа презентација --
графици, табели, информации.
Секоја вечер останувал до касно.
И еден ден пред крајниот рок,
тој му ја испратил ПауерПоинт презентацијата на неговиот шеф,
а шефот му возвратил и рекол,
"Фина презентација, но спојувањето е откажано."
И дечкото бил длабоко разочаран.
Но, во моментот кога работел,
бил прилично среќен.
Секоја ноќ уживал во својата работа,
останувал до касно, ја усовршувал неговата ПауерПоинт презентација.
Но сознанието дека никој никогаш нема да ја види, прилично го разочарало.
И така почнав да размислувам како да експериментирам
со оваа идеја за плодовите од нашиот труд.
И за почеток, направивме еден мал експеримент
во кој на луѓето им дадовме Лего коцки, и ги замоливме да ги склопуваат.
На некои луѓе, им ги дадовме Лего коцките, и рековме,
"Еј, би сакала ли да го склопиш овој Бионикл за три долари?
Ќе ти платиме три долари за него."
Луѓето велеа да, и ги склопуваа Лего коцките.
А кога ќе завршеа, ги земавме, ги стававме под масата,
и им велевме, "Сакаш ли да склопиш уште еден, овој пат за 2.70 долари?
Ако речеа да, им дававме уште еден.
А кога ќе завршеа, ги прашувавме,
"Сакаш ли да склопиш уште еден?" за 2.40, 2.10 долари, и така натаму,
сè до моментот кога ќе речеа, "Повеќе не. Не вреди веќе."
Ова беше групата "со смисла."
Луѓето склопуваат еден Бионикл по друг.
Откако ќе ги завршеа, ги стававме под масата.
И им кажавме дека на крајот од експериментот,
ќе ги земеме сите Бионикли, ќе ги разглобиме,
ќе ги вратиме назад во кутиите, и ќе ги користиме за следниот учесник.
Имаше и друга група.
За правилата во оваа група, бев инспириран од Дејвид, мојот студент.
Другата група беше "Сизифофската."
И ако се сеќавате на приказната за Сизиф,
тој бил казнет од боговите, така што истата карпа морал да ја турка нагоре по еден рид,
и кога речиси ќе дојдел до врвот,
карпата се стркалувала надоле, и морал да започне одново.
Ова ви е метафората за залудно вложен труд.
Ако ја туркал карпата по различни ридови,
барем ќе имал одредено чувство на напредок.
Исто така, ако гледате затворски филмови,
ќе видите дека стражарите ги мачат затворениците на тој начин
што ги тераат да копаат дупка,
а кога затвореникот ќе заврши, од него бараат да ја затрупа дупката и повторно да ја ископа.
Ваквиот цикличен процес во кој
правите нешто одново и одново и одново
се чини дека е особено демотивирачки.
Значи во втората група од експериментот, токму тоа го направивме.
Ги прашавме луѓето, "Би сакал ли да склопиш еден Бионикл за три долари?"
Ако речеа да, го склопуваа.
Потоа ги прашавме, "Сакаш ли да склопиш уште еден за 2.70 долари?"
Ако речеа да, им дававме уште еден,
и додека го склопуваат,
ние го расклопуваме оној што веќе го завршиле.
Кога ќе го завршеа тој,
им велевме, "Сакаш ли да склопиш уште еден, овој пат за 2.40 долари?"
Ако речеа да, им го дававме оној растурениот кој веќе го имаа склопено.
Значи ова беше бескраен круг
во којшто тие склопуваа, а ние уништувавме пред нивни очи.
Е сега, што ќе заклучиме ако ги споредиме овие две групи?
Најпрвин ќе заклучиме
дека луѓето направија многу повеќе Бионикли -- склопија 11 наспроти седум --
во групата "со смисла" отколку во "сизифофската."
И патем, треба да истакнеме дека смислата и не беше толку голема.
Луѓето не лечеа рак, ниту пак градеа мостови.
Туку склопуваа Бионикли за неколку центи.
И не само тоа, сите знаеја дека Биониклите ќе бидат растурени веднаш после тоа.
Значи немаше вистинска прилика за голема смисла.
Но, дури и малата смисла направи разлика.
Имавме и уште една верзија на овој експеримент.
Во другава верзија од експериментот,
луѓето не ги стававме во вистинска ситуација,
туку само им ја опишувавме ситуацијата, исто како што ви ја опишувам и на вас,
и ги замоливме да го предвидат крајниот резултат.
Што се случи?
Луѓето ја предвидоа вистинската насока, но не и вистинската големина
Луѓето на кои ситуацијата им беше само опишана
рекоа дека во групата "со смисла," ќе биде склопен веројатно еден Бионикл повеќе.
Значи луѓето ја разбираат важноста на смислата,
но едноставно не разбираат колку е голема оваа важност,
не го сфаќаат степенот на важноста.
Разгледавме и едни други податоци.
Ако размислите, има некои луѓе кои сакаат Лего коцки и некои кои не сакаат.
И би претпоставиле дека луѓето кои сакаат Лего коцки би склопиле
повеќе коцки, дури и за помалку пари, бидејќи после сè,
склопувањето им причинува поголемо задоволство.
А луѓето кои помалку сакаат Лего коцки ќе склопат помалку коцки
бидејќи склопувањето им причинува помало задоволство.
И токму ова го увидовме во групата "со смисла."
Имаше многу фина корелација помеѓу љубовта кон Лего коцките
и бројот на склопени Лего коцки.
Што се случи во сизифофската група?
Во таа група корелацијата беше нула.
Немаше поврзаност помеѓу љубовта кон Лего коцките и бројот на склопени коцки,
што ни сугерира дека со оваа манипулација т.е.
растурајќи ги коцките пред очите на луѓето,
ние всушност им го убивме задоволството кое би го добиле од оваа активност.
Целосно го елиминиравме.
Веднаш по завршувањето на овој експеримент,
отидов да одржам предавање во една голема софтверска компанија од Сиетл.
Не можам да ви кажам која, но тоа е една голема компанија од Сиетл.
Ова беше една група во рамките на софтверската компанија која беше ставена во друга зграда.
Од нив било побарано да иновираат и да го создадат следниот голем продукт за оваа компанија.
И неделата пред да се појавам,
извршниот директор на компанијата отишол кај оваа група, 200 инженери,
и го откажал проектот.
Тоа беше најдепресивната група пред која некогаш сум одржал говор.
Им опишав неколку од овие Лего експерименти,
а тие рекоа дека се чувствуваат исто како да поминале низ експериментот.
И ги прашав, реков,
"Колкумина од вас сега подоцна доаѓаат на работа за разлика од претходно?
И сите ги кренаа рацете.
Реков, "Колкумина од вас сега порано си одите дома за разлика од претходно?"
И сите ги кренаа рацете.
Ги прашав, "Колкумина од вас сега допишуваат не толку чесни работи во извештаите за трошоци?"
Не ги кренаа рацете,
но ме однесоа на вечера и ми покажаа што можат да направат со извештаите за трошоци.
И потоа ги прашав, реков,
"Што можеше да направи директорот за да не бидете толку разочарани?"
И им текнаа секакви идеи.
Рекоа дека директорот можел да побара да го презентираат пред целата компанија
нивното патување во изминативе две години и чекорите кои ги презеле.
Можел да побара да размислат кој аспект од нивната технологија
би се вклопил со другите делови од организацијата.
Можел да побара да направат прототипови, некои прототипови од следната-генерација,
за да види како би функционирале.
Но работата е што сето тоа
би барало одреден напор и мотивација.
И мислам дека директорот во основа не ја сфатил важноста на смислата.
Ако директорот, исто како и нашите учесници,
мисли дека суштината на смислата е неважна,
тогаш нема да му е гајле.
И ќе им рече, "Сè додека ви кажувам што да правите
и како да се однесувате, сè ќе биде
како што треба."
Но ако сте сфатиле колку е важна смислата,
тогаш ќе ви текне дека е важно да потрошите
одредено време, енергија и напор
како би ги натерале луѓето да се грижат за она што го работат.
Следниот експеримент беше малку поразличен.
Зедовме лист хартија на кој имаше случајни букви,
и од луѓето побаравме да ги најдат буквите кои стојат една до друга, и кои воедно се идентични.
Тоа беше задачата.
Откако ќе го завршеа првиот лист
ги прашувавме дали би сакале да работат на следниот лист за нешто помалку пари,
па следниот лист за уште помалку пари, и така натаму.
Имавме три групи.
Во првата група, луѓето го пишуваа своето име на листот,
ги наоѓаа сите парови на букви, и листот го предаваа на експериментаторот.
Експериментаторот го погледнуваше, го проверуваше од горе до доле,
велеше "аха" и го ставаше во купот со другите.
Во втората група, луѓето не го пишуваа своето име на листот.
Експериментаторот го погледнуваше,
го земаше листот хартија, воопшто не го разгледуваше,
и едноставно го ставаше во купот со другите.
Значи едноставно го земате и го ставате на страна.
А во третата група,
експериментаторот го земаше листот хартија и го ставаше директно во шредерот.
Што се случи во овие три групи?
На овој график се гледа на која платежна стапка луѓето запираа.
Значи ниските броеви значат дека луѓето се труделе повеќе. Работеле многу подолго.
Во групата во која им обрнавме внимание, луѓето работеа сè до 15 центи.
На 15 центи по страна, повеќе не сакаа да вложуваат напор.
Во групата со шредерот, двапати поголема цена -- прекинаа на 30 центи по страна.
Ова во основа е истиот резултат како и претходно.
Ако им го сомелете напорот, резултатот,
тогаш им го намалувате задоволството од она што го прават.
Но треба да посочам, патем,
дека во групата со шредерот, луѓето можеле и да мамат.
Можеле да не завршат толку добра работа,
бидејќи сфатиле дека и онака листот ќе им биде сомелен во шредерот.
Можеби на првиот лист ќе се потрудите,
но ќе видите дека никој не го проверува,
па затоа ќе ги поминувате листовите туку така.
Всушност, во групата со шредерот,
луѓето можеле да предадат повеќе листови и да добијат повеќе пари,
а да вложат помалку напор.
Но што е со игнорираната група?
Дали би наликувала на онаа на која ѝ е посветено внимание или на онаа со шредерот,
или пак е некаде во средина?
Излезе дека е речиси како онаа со шредерот.
Е сега, овде имаме и добри, но и лоши вести.
Лошите вести се дека игнорирањето на трудот на луѓето
е речиси лошо колку и мелењето на нивниот труд пред нивни очи.
Игнорирањето доведува до големо намалување на трудот.
Добрите вести се дека доколку едноставно погледнете кон нешто што некој направил,
ако го разледате и речете "аха,"
тоа се чини дека е доволно
за да доведе до драматично зголемување на мотивацијата.
Значи добрата вест е дека додавањето на мотивација се чини дека не е толку тешко.
Лошата вест е дека елиминирањето на мотивацијата
се чини дека е неверојатно лесно,
и ако не размислиме внимателно за ова, можеме да претераме.
Значи сето ова беше низ призма на негативната мотивација
или елиминирање на негативната мотивација.
Следниот дел што ќе ви го покажам е нешто за позитивната мотивација.
Во САД постои продавница која се вика ИКЕА.
ИКЕА ви е продавница со добар мебел за кој е потребно долго време за да го склопите.
(Смеа)
Не знам за вас, но секогаш кога склопувам некое парче од нив,
ми треба подолго време, многу повеќе труд, и ми создава големи забуни.
Погрешно ги склопувам работите.
Не можам да кажам дека уживам.
Не можам да кажам дека уживам во процесот.
Но кога ќе завршам, и ќе погледнам, ИКЕА мебелот повеќе ми се допаѓа
отколку другите мебели.
Има една стара приказна за тортите во прав.
Кога почнаа со тортите во прав во 40-тите,
тоа било прав кој го ставале во кутија, а потоа
од домаќинките барале само да го истурат, да стават малку вода во него,
да го измешаат, да го стават во рерна, и си имате торта.
Но се покажале како многу непопуларни.
Луѓето не ги сакале.
На секаков начин се обидувале да ја објаснат непопуларноста.
Можеби вкусот не е добар.
Не, вкусот е одличен.
На крај сфатиле дека тоа е така бидејќи не вложувате доволно труд.
Било толку лесно што не можеле да им сервираат торта на гостите
и да речат, "Еве ја мојата торта."
Не, не, не, тоа е нечија туѓа торта.
Исто како да сте ја купиле од продавница.
Немате чувство дека е ваша.
И што направиле?
Ги извадиле јајцата и млекото од правот.
(Смеа)
Е сега ќе мораш да ги скршиш јајцата и да ги додадеш.
Мораш да го измериш млекото, да го додадеш, да го измешаш.
Е сега тортата е твоја. Сега сè е во ред.
(Аплауз)
Ова ви е како ИКЕА ефектот, терајќи ги
луѓето да вложат поголем напор,
тие всушност ги натерале повеќе да го сакаат она што го работат.
И како да експериментираме со ова прашање?
Од луѓето побаравме да направат оригами.
Им дадовме инструкции како да го направат оригамито,
и им дадовме лист хартија.
Сите беа новајлии, и направија нешто што навистина беше грдо --
ни оддалеку не личеше на жаба или жерав.
Но потоа им кажавме, рековме, "Видете, ова оригами ни припаѓа нам.
Ти работеше за нас, но знаеш што, ќе ти го продадеме.
Колку би сакал да платиш за него?"
И меревме колку се спремни да платат за оригамито.
Имавме два вида на луѓе.
Имавме луѓе кои го направиле,
и луѓе кои не учествувале во изработката, туку само набљудувале од страна.
И увидовме дека изработувачите мислат
дека ова се прекрасни парчиња оригами,
и се спремни да платат за нив петпати повеќе
отколку луѓето кои само ги оценувале од страна.
Е сега, како изработувач, што мислите дека
би си рекле, "Ох, го сакам ова оригами, но знам дека никој друг нема да го сака?"
Или можеби, "Го сакам ова оригами, и сите други ќе го сакаат?"
Кое од овие две е точно?
Излегува дека изработувачите не само што повеќе го сакаат оригамито,
туку и мислеа дека сите други ќе го гледаат светот преку нивните очи.
Мислеа дека и другите луѓе ќе ги сакаат оригамите.
Во другата верзија го пробавме ИКЕА ефектот.
Пробавме да го направиме потешко.
На некои луѓе им ја дадовме истата задача.
На некои луѓе им отежнавме така што ги сокривме инструкциите.
На врвот од листот, имаше мали дијаграми како да го склопите оригамито.
Кај некои луѓе го отстранивме тоа.
Е ова беше потешко. Што се случи?
Реално гледано, оригамито сега беше погрдо, беше потешко.
Кај лесното оригами ја увидовме
истата работа: Изработувачите повеќе го сакаат, оценувачите помалку.
Кај тешките инструкции увидовме дека
ефектот е поголем.
Зошто? Бидејќи изработувачите сега го сакаат дури и повеќе.
Вложиле додатен напор за да го направат.
А оценувачите? Тие го сакаат дури и помалку.
Бидејќи во реалноста оригамито беше погрдо за разлика од првото.
Секако, ова ви наговестува за тоа како ги оценуваме работите.
Сега размислете за децата.
Замислете да ве прашав, "За колку би си ги продале децата?"
Вашите сеќавања и асоцијации и така натаму.
Повеќето луѓе ќе речат за многу, многу пари --
ако им се погоди денот.
(Смеа)
Но замислете нешто малку поразлично.
Замислете дека не сте со вашите деца,
и еден ден сте отишле во паркот и сретнувате некои деца,
а тие се исти како вашите.
И си играте со нив неколку часа.
И само што не сте си заминале, родителите велат,
"Еј, патем, пред да си заминеш, ако си заинтересиран, на продажба се."
(Смеа)
Колку би платиле за нив?
Повеќето луѓе не даваат многу.
А ова е така бидејќи нашите деца ни значат многу,
не само поради тоа кои сè,
туку поради нас, бидејќи се ептен поврзани со нас
и поради времето и поврзаноста.
И патем, ако мислите дека ИКЕА инструкциите не се добри,
помислете само на инструкциите кои одат со децата.
Е тие се навистина тешки.
(Смеа)
Патем, ова се моите деца, кои, се разбира, се прекрасни и така натаму.
Тоа ви кажува уште една работа, а тоа
е дека, исто како и изработувачите,
кои кога ќе погледнат во чедото на својата креација,
и ние не забележуваме дека луѓето не ги гледаат работите како нас.
За крај дозволете ми уште еден коментар.
Ако размислувате за Адам Смит наспроти Карл Маркс,
Адам Смит придонел со многу важен поим, оној за ефикасноста.
Тој дал пример со фабрика за игли.
Рекол иглите имаат 12 различни етапи,
и ако една личност работи на сите 12 етапи, производството е многу ниско.
Но ако ставите една личност на првата етапа,
друга личност на втората етапа, па на третата и така натаму,
ќе имате огромно зголемување на производството.
И навистина, ова е одличен пример и причина за настанокот на Индустриската Револуција и ефикасност.
Карл Маркс, од друга страна пак,
рекол дека оттуѓувањето на трудот е неверојатно важно
во поглед на тоа како луѓето се поврзуваат со она што го работат.
И ако работите на сите 12 етапи, иглата ќе ви значи.
Но ако работите само на една етапа, можеби и нема да ви е гајле толку.
И мислам дека во Индустриската Револуција,
Адам Смит бил повеќе во право отколку Карл Маркс,
но реалноста е дека нештата се променија
и сега сме во економијата на знаење.
И размислете, што се случува во економијата базирана на знаење?
Сè уште ефикасноста е поважна од смислата?
Мислам дека одговорот е не.
Мислам дека во ситуациите
во кои луѓето сами одлучуваат
колку да вложат напор, внимание, грижа, колку да се поврзат со продуктот,
дали мислат на трудот на пат кон работата, под туш и така натаму,
наеднаш Маркс станува порелевантен за нас.
Кога размислуваме за работата, вообичаено ги изедначуваме мотивацијата и парите,
но реално гледано, веројатно треба да додадеме уште некои работи --
смисла, креација, предизвици, сопственост, идентитет, гордост, итн.
И добрите вести се дека ако ги додадеме овие компоненти и размислиме за тоа,
како да си создадеме сопствена смисла, гордост, мотивација,
како ние и нашите вработени да го постигнеме ова во работната средина,
мислам дека луѓето ќе бидат и попродуктивни, но и посреќни.
Ви благодарам многу.
(Аплауз)
Демократијата е во неволја, тука нема муабет,
а тоа е делумно резултат на длабоката дилема
во која е вградена.
Сè помалку е релевантна за одлуките кои
се поврзани со глобалните пандемии,
меѓу-граничен проблем;
со ХИВ, транснационален проблем;
со пазарите и имиграцијата,
нешто што ги надминува националните граници;
со тероризмот, со војната,
со сите сегашни меѓу-гранични проблеми.
Всушност, ние живееме во 21от век, во свет
на меѓузависност,
и брутални меѓузависни проблеми,
но кога бараме решенија преку политиката и демократијата,
ние сме соочени со политички институции
направени пред 400 години,
автономни, суверени национални држави
кои имаат засебни надлежности
и територии,
секоја тврдејќи дека е способна да го реши проблемот
на својот народ.
Од една страна имате транснационални
проблеми својствени за 21от век,
а од друга страна имате политички институции од 17от век.
Во таа дилема лежи централниот проблем на демократијата.
И како и многу други, и јас размислував
како да се реши асиметријата
помеѓу предизвиците од 21от век
и архаичните и сè понефункционални
политички институции наречени национални држави.
И мојот предлог е
да ја смениме темата,
да престанеме да зборуваме за нации,
и држави со граници,
и да почнеме да зборуваме за градови.
Кога зборуваме за градовите, и самите ќе увидите дека
зборуваме за политичките институции
во кои цивилизацијата и културата биле родени.
Зборуваме за лулката на демократијата.
Зборуваме за местата и за
оние јавни простори на кои се собираме
за да ја креираме демократијата, и во исто време
да протестираме против оние кои ни ја земаат слободата.
Помислете на неколку значајни имиња:
на Плоштадот Бастилја,
Зукоти Парк,
Плоштадот Тахир,
Плоштадот Таксим во денешните наслови во Истанбул,
и, да,
Тинамен Плоштадот во Пекинг.
(Аплауз)
Тоа се тие јавни простори
каде се прогласуваме себеси како граѓани,
како учесници, како луѓе со право
да го пишуваме сопствениот наратив.
Градовите не само што се најстарите институции,
тие се и најиздржливите.
Ако размислите за тоа,
Константинопол, Инстанбул, се многу постари од Турција.
Александрија, многу постара од Египет.
Рим, далеку постар од Италија.
Градовите се издржливи.
Тоа се местата во кои сме родени,
израснати, образовани, работиме, се венчаваме,
се молиме, играме, старееме, и со време, умираме.
Тие се домот.
Многу поразлични од националните држави,
кои пак се апстракции.
Плаќаме даноци, гласаме повремено,
ги гледаме избраните мажи и жени како владеат
владеат повеќе или помалку без нас.
Но не е така во нашите гратчиња
и градови во кои живееме.
Уште повеќе, денеска, повеќе од половина од светската популација
живее во градови.
Во развиениот свет, тоа е околу 78 проценти.
Денес, околу 78 проценти од луѓето
живеат во урбани институции, урбани средини,
во градовите.
Значи во градовите е акцијата.
Градовите сме ние. Уште во антиката Аристотел рекол,
човекот е политичко животно.
Јас велам дека сме урбано животно.
Ние сме урбан вид кој се чувствува удобно во градовите.
Па да се вратиме на дилемата,
ако дилемата е дека имаме застарени
национални држави неспособни да владеат со светот,
да одговорат на глобалните предизвици
како климатските промени,
тогаш можеби е време градоначалниците да владеат со светот,
градоначалниците и граѓаните кои тие ги претставуваат
да се вклучат во глобалното владеење.
Кога за првпат ја сковав фразата,
"ако градоначалниците би владееле со светот,"
ми стана јасно дека всушност, тие веќе владеат со него.
Има број на интернационални, меѓуградски,
меѓу-гранични институции, мрежи од градови
во кои градовите, доста тивко,
зад завесата, работат заедно
за да се справат со климатските промени, со безбедноста,
да се справат со имиграцијата,
да се справат со оние тешки,
меѓузависни проблеми со кои сме соочени.
Тие имаат чудни имиња:
"UCLG,"
"Обединети Градови и Локални Влади;"
"ICLEI,"
"Интернационален совет за проблеми поврзани со локалната околина."
И листата продолжува:
"CityNet" во Азија; "City Protocol," нова организација
од Барселона кој го користи интернетот
со цел размена на позитивни искуства меѓу земјите.
И тогаш, сите оние кои малку подобро ни се познати,
Конференцијата на градоначалници на САД,
Мексиканската конференција на градоначалници,
Европската конференција на градоначалници
Таму се собираат градоначалниците.
И прашањето е,
како можеме да креираме свет
во кој градоначалниците и граѓаните кои тие ги претставуваат
ќе играат поважна улога?
За да го разбереме тоа,
мораме да разбереме зошто градовите се посебни,
зошто градоначалниците се толку различни
од премиерите и претседателите,
зашто мојата премиса е дека градоначалникот и премиерот
се двата спротивни краја на политичкиот спектрум.
За да бидеш премиер или претседател,
мора да имаш идеологија,
мора да имаш мета-наратив,
мора да имаш теорија за тоа како нештата функционираат,
мора да припаѓаш на партија.
Независните, во глобала,
не можат да дојдат до позиција.
Но градоначалниците се токму спротивното.
Градоначалниците се прагматичари, тие се решавачи на проблеми.
Нивната работа е да ги завршат работите, а ако не го сторат тоа,
ќе летаат од работа.
Градоначалникот на Филаделфија, Нутер, рекол,
овде во Филаделфија никогаш не би можеле да се скриеме
ако се однесуваме како оние во Вашингтон,
доколку сме неактивни и пасивни.
Зошто? Затоа што дупките мора да се закрпат,
затоа што возовите мора да се движат,
затоа што децата мора да одат на училиште.
И тоа е тоа што мора да го направиме.
а тоа во својата суштина е кога прагматизмот
во таа длабока, Американска смисла,
ќе донесе резултати.
Вашингтон, Пекинг, Париз како светски престолнини,
се сè само не прагматични,
но вистинските градоначаници мораат да бидат прагматичари.
Тие мораат да ги завршат работите,
мораат да ја остават идеологијата, религијата и етничката припадност настрана
и да ги обединат своите градови.
Ова го видовме пред неколку декади
кога Теди Колек, големиот градоначалник на Ерусалим
од 80тите и 90тите,
еден ден беше опколен во својата канцеларија
од религиозни лидери од секаква провиниенција,
Христијански свештеници, рабини, имами.
Тие се расправале меѓу себе
за пристапот до светите места.
И кавгата траела долго време,
а Колек слушал и слушал,
и најпосле рекол, „Господа,
поштедете ме од вашите проповеди,
и ќе ги поправам вашите канализации.“
(смеење)
И тоа е тоа што го прават градоначалниците.
Тие поправаат канализации, ги придвижуваат возовите.
Не постојат левичари и десничари.
Борис Џонсон во Лондон се нарекува себеси анархо-торијанец.
Чуден термин, но во некоја смисла, тој и è,
Тој е либертаријанец. Тој е анархист.
На работа оди со велосипед,
но во исто време, во некои погледи, тој е конзервативец.
Блумберг во Њујорк беше демократ,
па беше републиканец,
а на крај беше независен, и рече
дека партиската ознака само му сметала.
Лужков, 20 години градоначалник на Москва,
иако заедно со Путин ја формирале "Обединета Партија,"
тој одбил да биде дефиниран од партијата
и најпосле ја загуби работата не во време на Брежнев,
не во време на Горбачов, туку во времето на Путин,
кој пак сакаше полојален партиски следбеник.
Градоначалниците се прагматичари и решавачи на проблемите.
Тие ги завршуваат работите.
Но втората работа околу градоначалниците е
дека тие се и „маалски момчиња“,
или да ги вклучиме жените градоначници, „маалци“.
Тие се од маалото.
Тие се дел од маалото. Ги познаваме.
Ед Кох на времето се шетал низ Њујорк
велејќи, „Како ми оди?“
Замислете го Дејвид Камерон
да се шета низ Обединетото Кралство
прашувајќи, „Како ми оди?“ Нема да му се допадне одговорот.
Или Путин. Или било кој национален лидер.
Тој можел да праша затоа што ги познавал њујорчани
и тие го познавале него.
Градоначалниците обично потекнуваат од местата со кои раководат.
Тешко е да станеш градоначалник ако си дојденец.
Можеш да се кандидираш за Сенатот на друга држава,
но тешко е да станеш градоначалник на туѓ град.
И како резултат, градоначалниците, градските советници
и локалните власти
имаат многу повисоко ниво на доверливост
отколку националните власти, и ова е третата
особина на градоначалниците.
Во САД, ги знаеме патетичните бројки:
18 проценти од американците го одобруваат Конгресот
и неговата работа.
И дури кога имате популарен претседател како Обама,
бројките за претседателството се околу 40, 45,
понекогаш 50 проценти, во најдобриот случај.
Довербата во Врховниот суд е драстично намалена.
Но кога ќе прашате, „Дали му верувате на вашиот градски советник,
дали му верувате на вашиот градоначалник?“
бројките скокаат до 70, 75, дури и 80 проценти,
затоа што тие се од маалото,
затоа што луѓето со кои работат се нивни соседи,
затоа што, како градоначалникот Букер во Њуарк,
одејќи на работа, градоначалникот веројатно ќе излезе од колата
и ќе влезе во опожарена зграда за да извлекува луѓе --
тоа му се случило на градоначалникот Букер --
или да спречи грабеж на улица додека оди на работа
затоа што му е пред очи.
Обезбедувањето нема да му го дозволи тоа
на ниеден државен претседател,
а ниту пак ќе се најде во таква позиција.
Тоа е разликата, и разликата има многу врска
со карактерот на самите градови,
затоа што градовите во суштина се мултикултурални,
отворени, партиципативни, демократски,
способни да работат едни со други.
Кога ќе се сретнат државите,
Кина и САД, нивната средба е ваква.
Средбата на градовите пак, изгледа вака.
Кина и САД, и покрај скорешниот
состанок во Калифорнија,
постојано се во конфликт за разни работи и се борат
за првата позиција.
Слушнавме доста работи за тоа кој ќе биде прв.
Градовите не се грижат кој ќе биде прв.
Тие мораат да работат заедно, и тие работат заедно.
Тие работат заедно на климатските промени, на пример.
Организациите како C40, како ICLEI, кои ги споменав,
работат заедно
многу, многу години и пред Копенхаген.
Во Копенхаген, пред четири или пет години,
184 нации се собраа за да си објаснат една на друга
зошто нивната сувереност не им дозволува
да се справат со сериозните климатски промени,
но градоначалникот на Копенхаген имаше покането
200 градоначалници да присуствуваат.
Тие дојдоа, останаа, и најдоа начини
и уште наоѓаат начини за да работат заедно,
град-со-град, преку нивните меѓу-градски организации.
Осумдесет проценти од емисиите на јаглерод доаѓаат од градовите,
што значи дека градовите со во позиција
да го решат проблемот со јагледорот, или поголемиот дел,
без разлика дали државите од кои се дел
имаат заеднички договор.
И тие тоа и го прават.
Лос Анџелес го исчисти своето пристаниште,
кое беше одговорно за 40 проценти од емисиите на јаглерод,
и како резултат се ослободи од 20 проценти од јаглеродот.
Њујорк има програма да ги поправи своите стари згради,
да ги направи подобро изолирани во зима,
да не испуштаат енергија во лето,
да не трошат климатизерите. Тоа има влијание.
Во Богота, поранешниот градоначалник
Мокус, воведе систем за превоз
кој штеди енергија, кој овозможи автобусите
да функционираат како метро,
воведе експресни автобуси со коридори.
Тоа ја намали невработеноста, затоа што луѓето можеа да се движат низ градот,
а имаше значителен ефект и врз климата како и
врз многу други работи.
Сингапур, додека ги градеше висококатниците
и неверојатните социјални станови,
истовремено изгради и остров со паркови
и ако отидете таму сега, ќе видите колку е
озеленото и колку паркови има.
Градовите го прават ова, но не индивидуално.
Тие го прават ова заедно.
Тие го споделуваат тоа што го прават,
и одат во нагорна линија споделувајќи ги позитивните искуства.
Споделувањето на велосипеди, многу од вас чуле за ова,
почна пред 20 или 30 години во Латинска Америка.
Сега го имате во стотици градови насекаде низ светот.
Пешачките зони, таксите за метеж,
ограничување на емисиите како во Калифорниските градови,
многу работи можат да направат градовите
дури и кога нетранспарентните и тврдоглави држави одбиваат да делуваат.
И како да го резимираме сето ова?
Еве вака, во политичка смисла ние сè уште живееме
во свет на граници, во свет на ограничувања,
во свет на ѕидови,
свет каде државите одбиваат да работат заедно.
Но сепак, знаеме дека секојдневието во кое
живееме е свет без граници,
свет на болести кој нема граници
и доктори без граници,
болести без граници, лекари без граници,
на економија и технологија без граници,
на образование без граници,
на тероризам и војна без граници.
Тоа е реалниот свет, и ако не најдеме начин
да ја глобализираме демократијата или да ја демократизираме глобализацијата,
не само што ни се намалуваат
шансите да најдеме решение за овие транснационални проблеми,
туку и ризикуваме да ја изгубиме самата демократија,
која ќе остане заклучена во кутијата наречена национална држава,
неможејќи да им пристапи на глобалните проблеми демократски.
И каде нè води ова?
Ќе ви кажам. Патот до глобалната демократија
не оди преку државите.
Оди преку градовите.
Демократијата е родена во античките полиси.
Верувам дека може одново да се роди во глобалните космополиси.
Патувајќи од полисите до космополисите,
можеме одново да ја откриеме моќта
на демократијата на глобално ниво.
Можеме да создадеме не Лига на нации, која пропадна,
туку Лига на градови,
не Обединети или не-Обединети нации,
туку Обединети градови на светот.
Можеме да создадеме глобален парламент на градоначалници.
Тоа е идеја. Тоа е мојата концепција за светот кој надоаѓа,
идеја за која се расправа во Градските собранија
во Сеул, Кореја, во Амстердам,
во Хамбург и во Њујорк.
Градоначалниците ја разгледуваат идејата за
конституирање на глобален парламент на градоначалници.
Ја сакам оваа идеја, затоа што парламент на градоначалници
е парламент на граѓани,
а парламентот на граѓани е наш парламент,
на мене и тебе.
И ако некогаш имало граѓани без граници,
мислам дека се тоа граѓаните на TED
кои покажуваат потенцијал да бидат токму тие граѓани без граници.
Јас сум спремен да пружам раце и да ја прегрнам
новата глобална демократија,
да ја вратам нашата демократија.
И единственото прашање е,
дали и вие сте спремни?
Ви благодарам многу, мои сограѓани.
(Аплауз)
Ви благодарам. (Аплауз)
Се наоѓам на длабочина од 45 метри во едно нелегално рудaрско окно во Гана.
Воздухот е тежок, врел, правлив
и тешко се дише.
Можам да ги почувствувам испотените тела,
кои поминуваат покрај мене
во темнината, но не можам да видам ништо друго.
Слушам гласови, но окното во суштина
е какофонија од луѓе кои кашлаат
и камења, кои се кршат со примитивни алатки.
Како и другите луѓе, носам ефтина ламба која трепери,
прицврстена за мојата глава со еластичен, искинат стегач
и одвај ги распознавам мазните дрвени стебла
кои го потпираат ѕидот на тесната дупка
која е длабока стотици метри.
Кога и да ми се лизнеше раката, наеднаш се присетував на еден рудар
кој го сретнав неколку дена претходно, кој имаше изгубено рамнотежа
и беше паднал многу длабоко во окното.
Додека зборувам пред вас денес,
тие мажи се сè уште длабоко во таа дупка,
ризикувајќи го својот живот без плата или некаков надомест
и честопати умираат таму.
Јас успеав да излезам од таа дупка и успеав да си отидам дома,
но тие веројатно никогаш нема да излезат бидејќи се во заробеништво.
Во текот на изминативе 28 години, ги документирав
домородните култури во повеќе од 70 држави
на шест континенти и во 2009 г. ја имав големата чест
да бидам единствениот изложувач на Мировниот самит во Ванкувер.
Помеѓу сите неверојатни луѓе, кои ги сретнав таму,
сретнав еден поддржувач на „Ослободете ги робовите,“ тоа е невладина организација,
посветена на искоренување на современото ропство.
Започнавме да зборуваме за ропството и навистина
почнав да учам нешто за ропството
за кое со сигурност знаев дека постои во светот,
меѓутоа не до толкав степен.
Откако завршивме со разговорот, се почувствував многу лошо
и бев навистина засрамена поради моето незнаење
за тој ужас, кој се случуваше во моментов и си помислив,
дека ако јас не знам за тоа, тогаш колку многу други луѓе исто така не знаат за ова?
Тоа започна да ме копка одвнатре и после неколку недели
одлетав до Лос Анџелес за да се сретнам со директорот на
„Ослободете ги робовите“ и да му ја понудам мојата помош.
Така започна моето патешествие во ропството на современиот свет.
Чудно, но и претходно сум била во многу од тие места.
Некои од нив дури и ги сметав за втор дом.
Но, овој пат би ги набљудувала нивните скриени страни.
Просечната проценка ни кажува дека има повеќе од
27 милиони луѓе, коишто денеска се робови.
Тоа е двојно повеќе од луѓето, земени од Африка
во текот на целата транс-атлантска трговија со робови.
Пред сто и педесет години, еден земјоделски роб
чинеше околу три пати повеќе од годишната плата
на еден американски работник.
Тоа е еднакво на денешни 50.000 долари.
Денес, цели семејства можат да бидат поробени со поколенија
само поради долг од 18 долари.
Зачудувачки, ропството носи заработувачка
од повеќе од 13 милијарди долари секоја година во светот.
Многу луѓе биле измамени преку лажни ветувања
за добро образование, подобра работа, а на крај се соочуваат
со принудна работа без плата, под закана
за насилство и затоа не можат да се оттрнат од таму.
Во современото ропство станува збор за трговија,
на тој начин што производите коишто поробените луѓе ги произведуваат,
имаат цена, а луѓето пак служат за еднократна употреба.
Ропството постои речиси насекаде во светот
и покрај тоа што е нелегално секаде во светот.
Во Индија и Непал ми покажаа печки за печење на тули.
Таа чудна и страшна глетка беше како
прошетка во древен Египет или во „Пеколот“ на Данте.
При температура од 54 степени,
мажи, жени, деца, цели семејства всушност,
беа прекриени со дебел слој на прашина
додека механички редеа тули врз своите глави,
по 18 наеднаш и ги носеа
од врелите печки до камионите кои се наоѓаа на стотици метри одалеченост.
Умртвени од монотонијата и истоштеноста,
тие работат тивко, извршувајќи ја оваа задача одново и одново
16 или 17 часа дневно.
Немаше паузи за храна, немаше паузи за пиење вода,
а поради тешката дехидрација, уринирањето беше
сведено на минимум.
Топлината и правот беа толку многу продорни
што фотоапаратот стана прежежок, дури и за да го допрам
и престана да работи.
На секои 20 минути требаше да трчам до џипот
за да ја чистам опремата и да ја ставам под клима уред,
да ја оживеам; и додека седев таму,
си помислив, дека мојот фотоапарат добива многу подобар третман
отколку овие луѓе.
Кога се вратив кај печките, сакав да заплачам,
но аболиционистот кој беше до мене веднаш ме зграпчи
и рече: "Лиза, немој. Само немој овде."
Тој многу јасно ми објасни, дека покажувањето емоции
е многу опасно на едно такво место,
не само за мене, туку и за нив.
Не можев да им понудам директна помош.
Не можев да им дадам пари, ништо.
Не бев граѓанин на таа држава.
Можев да им ја влошам и така лошата ситуација
во која веќе се наоѓаа.
Морав да се потпрам на „Ослободете ги робовите“ кои
за нивно ослободување се бореа преку правни механизми
и верував дека ќе успеат во тоа.
Што се однесува до мене, морав да почекам до дома
за навистина да ја почувствувам мојата болка.
На Хималаите налетав на деца, кои носеа камења
со километри по планински терен
до камионите, коишто чекаа на патот.
Големите камени плочи беа потешки
од самите деца кои ги носеа,
а ги носеа обесувајќи ги на своите глави
со помош на рачно изработени рамки од стапови и јажиња
и искината ткаенина.
Тешко е да се набљудува нешто толку измачувачко.
Како можеме да влијаеме врз нешто толку ужасно,
а коешто е толку широко распространето?
Некои од нив дури и не знаат дека се робови,
луѓе коишто работат 16, 17 часа дневно без плата,
бидејќи вака им поминувал целиот нивен живот.
Немаат со што да го споредат.
Кога овие селани застанаа за својата слобода,
робовласниците им ги запалија сите нивни куќи.
Мислам, овие луѓе немаа ништо,
и беа толку исплашени, што сакаа да се откажат,
но жената од центарот ги убеди да настојуваат
а аболиционистите
им помогнаа да изнајмат сопствен каменолом,
така што, тие сега ја работат истата макотрпна работа,
но работат за себе, им се плаќа за тоа и исто така
тие се слободни.
Трговијата со луѓе е нешто на кое често помислуваме,
кога ќе слушнеме за ропството во светот
и поради оваа глобална свесност,
ме предупредија дека ќе биде опасно да работам безбедно
во оваа индустрија.
Во Катманду, бев придружувана од жени, коишто
претходно и самите биле секс робинки.
Тие ме однесоа надолу по едни тесни скали
коишто водеа до еден валкан, слабо осветлен подрум.
Тоа не беше јавна куќа, само по себе.
Повеќе изгледаше на ресторан.
Кабинските ресторани, како што се познати во трговијата,
се места за присилна проституција.
Секој од нив има мали, приватни соби, каде робовите,
жени, заедно со мали момчиња и девојчиња,
некои од нив едвај седумгодишни,
се присилувани да ги забавуваат клиентите,
притоа поттикнувајќи ги да купуваат повеќе храна и алкохол.
Секоја собичка е мрачна и валкана,
означена со број кој е обоен на ѕидот,
и притоа се поделени со шперплоча и завеса.
Работниците овде честопати претрпуваат трагични сексуални
злоставувања во рацете на нивните клиенти.
Додека стоев во темнината, почувствував
еден брз и силен страв и во тој момент
можев само да си претпоставам, какво е чувството
да бидеш заробен во тој пекол.
Имав само еден излез: скалите од каде што влегов.
Немаше заден излез.
Немаше големи прозорци за да се прекачиш.
Овие луѓе немаа никаков излез
и додека зборуваме за една ваква тешка тема,
важно е да се каже дека ропството, вклучително и трговијата со луѓе,
исто така ја има и во „нашиот двор.“
Илјадници луѓе се заробени во земјоделството,
во рестораните, во домашен притвор
и уште на многу други места.
Неодамна, Њујорк Тајмс објави дека
помеѓу 100.000 и 300.000 американски деца
секоја година се продаваат за сексуални услуги.
Тоа се случува околу нас. Едноставно не го забележуваме.
Текстилната индустрија е друг пример на кој ни текнува
кога ќе слушнеме за робовскиот труд.
Посетив села во Индија, каде цели семејства се поробени
во трговијата на свила.
Ова е семеен портрет.
Црно офарбаните раце се на таткото, додека пак сините
и црвените раце се на неговите синови.
Тие мешаат боја во овие големи буриња,
и ја потопуваат свилата во течноста се до нивните лакти,
но бојата е отровна.
Преведувачот ми го раскажа нивното минато.
„Немаме слобода,“ велеа тие.
„Сепак, се надеваме, дека ќе можеме да ја напуштиме оваа куќа
еден ден и дека ќе отидеме на друго место,
кадешто ќе ни плаќаат за бојадисувањето.“
Се проценува, дека повеќе од 4 000 деца
се поробени на Езерото Волта,
најголемото вештачко езеро во светот.
Кога пристигнавме, набрзина разгледав.
Најпрвин ми личеше на семејство во чамец, кое лови риби,
двајца постари браќа, неколку помали деца, тоа има смисла нели?
Грешка. Сите тие беа поробени.
Децата ги земаат од нивните семејства
ги препродаваат и им се губи трагата,
а потоа ги принудуваат да работат бескрајни часови на овие чамци
на езерото, дури иако не знаат да пливаат.
Ова мало дете има осум години.
Тоа трепереше, кога нашиот чамецот му се приближи,
исплашено дека ќе го прегазиме во неговото мало кану.
Беше исплашено дека ќе се преврти во водата.
Во голите гранки на дрвјата потопени во езерото Волта,
често се заплеткуваат риболовните мрежи, а изморените,
исплашени деца ги фрлаат во водата,
за да ги отплеткаат.
Многу од нив се дават.
Колку што се сеќаваше, тој бил принуден да работи
на езерото.
Исплашен од својот господар, тој не бегал
и бидејќи целиот живот сурово се однесувале кон него,
на истиот тој начин, тој ги третирал помладите робови
со коишто управуваше.
Овие момчиња ги сретнав во пет часот изутрината,
кога ја фрлаа последната мрежа,
но тие работеа уште од 1 часот по полноќ
во студената и ветровита ноќ.
Важно е да се каже, дека овие мрежи тежеа
повеќе од половина тон тогаш кога се полни со риба.
Сакам да ви го претставам Кофи.
Кофи беше спасен од едно риболовно село.
Го сретнав во засолништето, каде „Ослободете ги робовите“
ги рехабилитираа жртвите на ропство.
Тука тој се бања на кладенецот,
сипувајќи големи кофи вода врз главата,
и прекрасната вест е дека
додека јас и вие зборуваме денеска,
Кофи повторно е со неговото семејство
и она што е уште подобро, на семејството му дадоа алатки
со кои ќе заработуваат за живот и со кои ќе ја осигураат безбедноста на децата.
Кофи е отелотворување на можноста.
Што ќе постане тој бидејќи некој се заложил за него
и му го променил животот?
Додека се возевме по еден пат во Гана
со партнерите од „Ослободете ги робовите,“
еден колега аболиционист на мотор наеднаш забрза
до нашиот џип и ни чукна на прозорецот.
Ни рече да го следиме по еден валкан пат кој водеше во џунглата.
На крајот од патот, нè извади од колата,
и му кажа на возачот веднаш да си замине.
Потоа покажа кон една одвај забележлива патека
и рече: „Тоа е патот, тоа е патот. Одете.“
Движејќи се, ги тргавме лозите настрана
коишто го блокираа патот и после еден час пешачење,
видов дека патеката е поплавена од неодамнешните дождови,
па затоа, го кревав фотоапаратот над глава
како што одевме понатаму, бидејќи водата веќе ми беше до гради.
После два часа пешачење, патчето
ненадејно заврши на една чистинка и пред нас
имаше многу дупки,
кои беа со големина на фудбалско игралиште,
и сите беа полни со робови, коишто работеа.
Многу жени имаа деца кои им беа прицврстени за грб,
додека тие го промиваа златоносниот песок,
движејќи се во водата загадена со жива.
Живата се користи во прочистителниот процес.
Овие рудари се робови во едно рударско окно
во друг дел од Гана.
Кога излегуваа од окното, тие беа жива вода
од сопствената пот.
Се сеќавам дека ги гледав во изморените и крвави очи,
бидејќи многу од нив под земја беа и по 72 часа.
Јамите се со длабочина до 90 метри, а тие со себе носат
тешки вреќи со камења, коишто подоцна ќе бидат транспортирани
до друга област, каде камењата ќе бидат дробени,
за да може да се извлече златото.
На прв поглед, местот за дробење изгледа како да е полно
со силни мажи, но кога погледнавме одблизу,
видовме некои несреќници кои работеа по страните,
а исто така и деца.
Сите се жртви на повреди, болести и насилство.
Всушност, многу е веројатно дека овој мускулест човек
ќе заврши како овој овде, погоден од туберкулоза
и труење со жива само после неколку години.
Ова е Мануру. Кога татко му починал,
неговиот чичко го продал за да работи со него во рудниците.
Кога чичко му починал, Мануру го наследил неговиот долг
што и понатаму го принудило да остане роб во рудниците.
Кога го сретнав, тој работеше во рудниците
од 14 години, а повредата на ногата, која ја гледате овде
е како резултат на несреќа во рудникот,
толку тешка, што лекарите велат дека треба да му биде ампутирана.
Како капак на сè, Мануру има и туберкулоза,
но и покрај тоа, тој е принуден да работи секој ден
во оваа рударска јама.
И покрај тоа, тој сонува дека ќе биде ослободен
и дека ќе се образува со помош на локалните активисти,
како што се „Ослободете ги робовите,“
и токму таквата решителност,
наспроти многу малите шанси,
е она што ме исполнува со стравопочит.
Сакам да фрлам светлина врз ропството.
Додека работев на полето
донесов многу свеќи со мене
и со помошта на мојот преведувач,
им кажав на луѓето кои ги фотографирав
дека сакам да ги расветлам нивните приказни
и нивната судбина,
а кога не беше опасно за нив и за мене,
ги направив овие слики.
Тие знаеа, дека нивната слика ќе биде видена
од вас насекаде низ светот.
Сакав тие да знаат, дека ќе сведочиме
за нив и дека ќе направиме сè што можеме
за да им помогнеме да си го променат животот.
Вистински верувам, дека ако едни со други се гледаме
како еднакви човечки битија, тогаш ќе биде многу тешко
да се толерираат злосторствата налик на ропството.
Ова не се фотографии на проблеми. Тоа се фотографии на луѓе,
вистински луѓе, како вас и мене, кои ги заслужуваат
истите права, достоинство и почит
во своите животи.
Нема ден, а да не мислам
на овие многубројни, убави, малтретирани луѓе,
што имав голема чест да ги сретнам.
Се надевам, дека овие фотографии ќе побудат сила
во оние кои ги гледат, во луѓето како вас
и се надевам дека силата ќе запали оган
и дека тој оган ќе фрли светлина врз ропството,
бидејќи без таа светлина, ѕверот наречен ропство
ќе продолжи да живее во сенките.
Многу ви благодарам.
(Аплауз)
На колкумина од вас ви е сосема пријатно
да се нарекувате себеси лидер?
Видете, го поставив истото прашање ширум земјата
и каде и да го поставев, без разлика,
голем дел од публиката не креваше рака.
И сфатив дека сме го претвориле лидерството
во нешто поголемо од нас.
Сме го претвориле во нешто над нас,
божем постои само за промена на светот.
А титулата лидер ја третираме
како да е нешто што еден ден ќе го заслужиме,
но да си ја припишеме себеси сега
значи дека сме арогантни или самобендисани, кое пак прави да се чувствуваме непријатно.
И се грижам понекогаш дека поминуваме многу време
славејќи неверојатни работи кои се недостижни за обичниот човек,
веруваме дека тие се
единствените работи вредни за славење, и почнуваме
да ги обезвреднуваме работите кои ги правиме секојдневно,
а за моментите пак во кои сме навистина лидери
не си даваме заслуга, и не си дозволуваме
да се чувствуваме добро во врска со тоа.
И бев особено среќен во изминатите
10 години да работам со едни неверојатни луѓе
кои ми помогнаа да го редефинирам лидерството на начин
што мислам дека ме направи посреќен.
И накратко денес, сакам само да споделам со вас
една приказна која најверојатно е „виновна“ за таа редефиниција.
Бев на факултет на еден мал универзитет наречен
Маунт Алисон Универзитет во Секвил, Њу Брунсвик
и на мојот последен ден таму, дојде една девојка кај мене
и ми вели, „Се сеќавам на првиот пат кога те сретнав.“
И потоа ми раскажа приказна за тоа што се случило четири години претходно.
Ми рече, „Дента пред да тргнам на факултет,
бев во хотелската соба со мајка ми и татко ми и
бев толку исплашена и толку убедена дека не можам да го направам ова,
дека не бев спремна за факултет, што постојано плачев.
А мајка ми и татко ми беа неверојатни. Ми рекоа,
„Види, знаеме дека си исплашена, ама ајде да одиме утре.
Ајде да одиме на првиот ден и ако
почувствуваш дека не можеш да се справиш, во ред е, само кажи
и ќе те однесеме дома. Те сакаме без оглед на сè.“
Потоа вели, „Отидовме следниот ден
и стоев во редот припремајќи се за регистрација
и разгледав наоколу и едноставно знаев дека не можам.
Знаев дека не сум подготвена. Знаев дека мора да се откажам.“
И вели, „Ја донесов одлуката и само што се решив,
ме обзеде некое неверојатно чувство на смиреност.
И се свртев кон мајка ми и татко ми да им кажам
дека треба да одиме дома, и токму во тој момент,
се појави ти од зградата на Студентската унија
носејќи го најглупавиот шешир што некогаш сум го видела во мојот живот.“ (Смеа)
„Беше прекрасно.
И имаше голем знак, ја промовираше Шинерама,
т.е. Студентите кои се борат против цистична фиброза,“
-- добротворна организација --
„и имаше една кофа полна со лижавчиња.
И така одеше делејќи ги лижавчињата
на луѓето во редот и зборувајќи за Шинерама.
И сосема одеднаш, доаѓаш до мене и застана,
и само гледаш. Беше морничаво.“ (Смеа)
Оваа девојка овде знае точно за што зборувам. (Смеа)
„И тогаш го погледна типот до мене,
се насмевна, посегна во кофата и извади
лижавче и му го подаде, велејќи,
„Дај го лижавчево на убавата девојка до тебе.“
И таа вели, „Немав видено некој да се засрами толку брзо.
Тој стана црвен во образите и не сакаше ни да ме погледне.
Само го држеше лижавчето вака.“ (Смеа)
„И се чувствував толку лошо за дечкото што го земав лижавчето,
и само што го сторив тоа, ти направи еден сериозен израз
и погледна кон мајка ми и татко ми,
и им рече, „Погледнете. Погледнете го ова.
Прв ден надвор од дома, и веќе зема благо
од непознат!?“ (Смеа)
И вели, „Сите се изнасмејаа. Наоколу во секоја насока,
секој се кикотеше до завивање.
Знам дека ова е клише и не знам зошто ви го раскажувам ова,
но во тој момент кога секој се смееше,
знаев дека не треба да се откажам.
Знаев дека сум онаму каде што треба да бидам
и знаев дека тука ми е местото, а немам зборувано со тебе
ниту еднаш од тој ден,
но слушнав дека си заминуваш
и сакав да дојдам и да ти кажам дека ти беше
навистина важна личност во мојот живот и ќе ми недостигаш. Со среќа.“
Тргна да си оди, а јас бев шокиран.
Се оддалечи околу два метри, се сврте, се насмевна и ми рече,
„Би требало да го знаеш и ова.
И после четири години сè уште се гледам со истиот тој дечко.“ (Смеа)
Година и пол откако се преселив во Торонто,
добив покана за нивната свадба.
Но еве што е интересно. Не се сеќавам на тоа.
Не се сеќавам на тој момент,
пробав да се присетам, а бидејќи е смешно би требало
да се сеќавам дека сум направил такво нешто, а не се сеќавам.
И тоа толку многу ми ги отвори очите, ме преобрази,
што мислам дека тоа е најголемото влијание што некогаш сум го имал
врз нечиј живот, момент кој ја натера оваа жена да му пријде
на еден непознат четири години подоцна и да му каже
„Ти беше навистина важна личност во мојот живот,“
а беше момент на кој не се ни сеќавам.
Колкумина од вас сте имале момент-лижавче,
момент кога некој кажал или направил нешто
што од корен ви го подобрило животот?
Во ред. Колкумина од вас сте ѝ кажале на таа личност за тоа?
Гледате, зошто не? Славиме родендени,
каде сè што треба да направите е да не умрете во наредните 365 дена --
а сепак дозволуваме луѓето кои ни го разубавиле животот
да шетаат наоколу без да го знаат тоа.
И секој од вас, секој поединечно
предизвикал момент-лижавче.
Сте разубавиле нечиј живот со нешто
што сте го кажале или направиле и ако мислите дека не е така
размислете само за не-кренатите рацете кога го поставив тоа прашање.
Вие сте само еден од луѓето кому не му е кажано тоа.
Навистина е страшно кога ќе помислиме дека сме толку моќни.
Застрашувачки е дека можеме да имаме толкаво значење
за други луѓе, а тоа е така бидејќи мислиме дека лидерството е нешто поголемо од нас,
и сè додека сметаме дека не сме дораснати за него,
сè додека го воздигнуваме,
си даваме себеси изговор да не бидеме
лидери во секојдневниот живот.
Мериен Вилијамсон рекла, „Нашиот најголем страв не е од тоа дека не вредиме.
Нашиот најголем страв е од тоа дека сме моќни вон сите граници.
Нè плаши нашата светлина, а не нашата темнина.“
И Ве повикувам сите заедно да го надминеме тоа.
Треба да го надминеме стравот од тоа колку
силно можеме да влијаеме едни врз други.
Треба да го надминеме за да можеме да продолжиме
и нашите мали браќа и сестри, а еден ден и нашите деца --
или нашите деца сега -- да можат да го видат и да почнат да го ценат
влијанието кое можеме да го имаме едни врз други,
да го ценат повеќе од парите, моќта, титулите и статусот.
Лидерството треба да го поврземе со ваквите моменти-лижавче,
да создадеме и да препознаеме што повеќе вакви моменти,
да возвратиме со исти вакви моменти и да се заблагодариме за истите.
Мислиме дека лидерството служи за менување на светот,
но всушност нема свет. Има само 6 милијарди сфаќања за светот,
и ако го промените сфаќањето на еден човек,
сфаќањето за тоа што е способен да направи,
сфаќањето за тоа колку луѓе се грижат за него,
сфаќањето за тоа колку е моќен да предизвика
промена во светот, е тогаш сте завршиле голема работа.
И ако можеме вака да гледаме на лидерството,
ако можеме да го редефинираме на овој начин,
мислам дека можеме да промениме сè.
Ова е едноставна идеја, но не мислам дека е мала,
и сакам да ви се заблагодарам многу на сите што ми дозволивте да ја споделам со вас денес.
За жал,
во следните 18 минути додека зборувам
четворица Американци
ќе умрат
од храната што ја јадат.
Името ми е Џејми Оливер (Jamie Oliver). Имам 34 години.
Од Есекс сум, во Англија
и во последните седум години
работам прилично напорно
на тоа да спасам животи на свој начин.
Не сум доктор.
Јас сум готвач;
немам скапа опрема
или лекови
Користам информации, образование.
Длабоко сум уверен дека моќта на храната
е примарно место во нашите домови
кое не врзува за најдобрите делови од нашите животи.
Живееме во ужасна,
ужасна стварност во моментов.
Америко, вие сте на врвот.
Ова е една од најнездравите земји на светот.
Можат ли, ве молам, да дигнат рака
оние од вас кои имаат деца?
Ве молам дигнете рака.
Тетки, вујковци, продолжете...
Подигнете раце. Тетки и тетиновци, исто така.
Поголемиот број.ОК.
Ние, возрасните од последните четири генерации
на своите деца им ја подаривме судбината
да имаат пократок животен век
од своите родители.
Вашето дете ќе живее живот десет години пократок
од вашиот
заради сликата за храната што околу нив ја имаме изградено.
Две третини од луѓето во оваа просторија,
денес во Америка, имаат прекумерна тежина или прекумерна дебелина.
Вие сте во ред, но ќе дојдеме и до вас, не се грижите.
(смеење)
Ок?
Статистиката за лошото здравје е јасна,
многу јасна.
Го поминуваме животот во параноја од смрт, убиства,
сешто. Тоа е на насловните страни на сите весници, CNN.
Погледнете, убиствата се на дното, боже.
Гледате?
(смеење)
(аплауз)
Секоја од овие црвени
е болест поврзана со исхраната.
Било кој доктор, специјалист ќе ви го каже тоа.
Факт. Болестите кои се поврзани со исхраната се најголемиот убиец
во Соединетите Држави, овој момент, денес.
Тоа е глобален проблем.
Тоа е катастрофа.
Тоа го уништува светот.
Англија е веднаш зад вас, по обичај.
(смеење)
Знаев дека се блиски, но не толку блиски.
Потребна ни е револуција.
Мексико, Австралија, Германија, Индија, Кина,
сите имаат огромен проблем со дебелина и лошо здравје.
Размислете за пушењето.
Тоа денес чини многу помалку од борбата со дебелината.
Дебелината изнесува кај вас Американците
10% од вашето здравствено осугурување.
150 милијарди долари годишно.
За 10 години двојно ќе се зголеми.
300 милијарди долари годишно.
И да бидеме искрени, луѓе, вие немате толку пари.
(смеење)
Дојдов овде за да започнам прехрамбена револуција
во која длабоко верувам.
Таа ни е потребна. Сега е моментот.
Се наоѓаме на пресвртницата.
Ова го работам седум години.
Во Америка се обидувам седум години.
Сега е моментот кога е зрело - зрело за берба.
Одев во центарот на случувањата.
Отидов во Западна Вирџинија, најнездравата држава во Америка.
Таква беше минатата година.
Оваа година имаме нова, но на тоа ќе работиме следната сезона.
(смеење)
Хентингтон, Западна Вирџинија.
Преубав град.
Сакав луѓето, со срце и душа,
вашата јавност,
да ја сфатат статистиката на која толку
сме навикнати.
Сакам да ви претставам некои луѓе за кои се грижам.
Ваши луѓе. Ваши деца.
Сакам да ви покажам слика од мојата пријателка Британи.
Таа има 16 години.
И остануваат уште 6 години живот
благодарејќи на храната што ја јаде.
Таа е трета генерација на Американци
што не израснала во амбиент каде,
во училиште или дома, ги учат да готват.
ниту нејзината мајка ни мајката на нејзината мајка.
И остануваат уште 6 години живот.
Таа си го јаде сопствениот црн дроб до смрт.
Стејси, од семејството Едвардс.
Ова е нормално семејство, луѓе.
Стејси дава се од себе, но и таа е трета генерација;
никогаш не ја учеле да готви, дома или на училиште.
Тоа семејство е прекумерно дебело.
Џастин, има 12 години.
Има 175 кг.
Го исмејуваат, Боже.
Ќерката, Кејти, има 4 години.
Таа е прекумерно дебела уште пред да тргне во основно училиште.
Мариса. Таа е во ред. Таа е една од вас.
Но знаете што? Нејзиниот татко, кој бил прекумерно дебел,
и умрел на раце.
И наскоро вториот најважен човек во нејзиниот живот,
нејзиниот чичко, умрел од дебелина.
Сега нејзиниот очув е прекумерно дебел.
Видете, случајот со
дебелината и болестите поврзани со исхраната
е таков да не се повредуваат само луѓето кои боледуваат;
туку и сите нивни пријатели, семејството,
браќата, сестрите.
Пасторот Стив.
Инспиративен човек. Еден од моите први сојузници во Хантингон, во Западна Вирџинија.
Тој е на самиот раб на овој проблем.
Тој мора да ги закопува луѓето.
И доста му е од тоа. Доста му е да ги закопува своите пријатели
и семејството и заедницата.
Со доаѓањето на зимата трипати повеќе луѓе умираат.
Смачено му е од тоа.
Ова е болест што може да се спречи. Отфрлање на животот.
Инаку, во ова се закопуваат.
Не сме спремни да го работиме ова.
Неможат ни да се изнесат од вратата, сериозен сум.
Неможат ни да ги помрднат. Користат вилушкар.
Ок, го гледам тоа како триаголник, ок?
Ова е слика од нашата храна.
Важно ми е да разберете.
Веројатно сето ова сте го чуле порано,
но да повториме уште еднаш.
Во последните 30 години,
што е она што се случило што го искорнало срцето на оваа земја?
Да бидеме директни и искрени.
Па, модерен живот.
Да почнеме со Главната улица.
Брзата храна ја презема целата земја. Тоа го знаеме.
Големите фирми се едни од најмоќните
имаат големо влијание во оваа земја.
Супермаркетите исто така.
Големите компании. Големите компании.
Пред 30 години поголемиот дел од храната
била во главно локална и воглавно свежа.
Сега е најчесто обработена и полна со секакви адитиви,
додатни состојки и остатокот од приказната го знаете.
Големината на порцијата очигледно е огромен, огромен проблем.
Етикетите се огромен проблем.
Етикетите во оваа земја се срамота.
Тие сакаат сами да се регулираат.
Индустријата сака да се контролира самата себеси.
Што, во вакви околности? Тие тоа не го заслужуваат.
Како можете да кажете дека нешто е диетално кога е преполно со шеќер?
Домот.
Најголемиот проблем со домот
е што тој беше срце
на учење за храната и култура на храната,
што го формираше нашето друштво
Тоа веќе не се случува.
Знаете, како одиме на работа и нашиот живот се менува,
и како животот секогаш еволуира,
мораме на тоа да гледаме холистички--
да дадеме чекор наназад и да ја провериме состојбата
Тоа не се случува. Не се случува веќе 30 години.
Сакам да ви ја покажам ситуацијата
која е многу нормална
моментално. Семејството Едвардс.
(Видео) Џејми Оливер: Да поразговараме.
Овие работи поминуваат низ твоето и телата на твоето семејство
секоја недела.
И мораш да знаеш дека ова ќе ги убие твоите деца.
Како се чуствуваш?
Стејси: Се чуствувам многу тажно и депримирано сега.
Но, знаеш, сакам моите деца да успеат во животот,
а ова нема да им помогне во тоа.
Но јас ги убивам.
ЏО: Да, ги убиваш. Така е.
Но тоа можеме да го спречиме.
Нормално. Да поминеме на училиштата,
нешто за што прилично сум стручен.
ОК. Училиште.
Што е училиште? Кој го измислил? Која е целта на училиштето?
Училиштето е секогаш правено за да не наоружа со алатите
да бидеме креативни, да работиме фантастични работи,
да научиме да заработиме за живот, итн, итн, итн.
Знаете, училиштето е веќе долго, долго како таа некаква тесна кутија.
ОК?
Но ја немаме баш развиено
за да излегува на крај со здравствените катастрофи на Америка, ок?
Училишната храна е нешто
што голем број на деца--поточно 31 милион дневно--
го јадат два пати дневно, најчесто
појадок и ручек, 180 денови годишно.
Би можеле да кажеме дека училишната храна е прилично важна,
судејќи спрема околностите.
(смеење)
Пред да почнам да бладам,
што, сигурен сум, сите го чекате...
(смеење)
морам да кажам една работа, која е многу важна
за, се надевам, магијата која ќе се случи и развива
во следните три месеци.
Готвачките на ручек во Америка...
се нудам да бидам нивен амбасадор.
Не велам дека се мрзливи.
Тие работат најдобро што умеат
Работат најдобро што знаат.
Но тие го работат она што им се кажува,
а она што им се кажува да го работат е погрешно.
Со системот во главно го управуваат сметководители.
Нема доволно, или воопшто нема,
во таа работа луѓе кои знаат нешто за храната.
Тука е проблемот.
Ако не сте стручњак за храна и имате мал буџет
кој само се смалува, тогаш не можете да бидете креативен,
не можете да замачкате нешто и да напишете различни рецепти.
Ако сте сметководител, работите со финансии,
единствена работа која можете да ја направите во вакви околности
е да купувате евтини срања.
Е сега, вистина е
дека храната што вашите деца ја јадат секој ден е брза храна,
многу обработена,
во која воопшто нема доволно свежа храна.
Знаете, количината на адитивите, Е броевите, состојките за кои не би верувале..
Воопшто нема доволно зеленчук. Помфритот се смета за зеленчук.
Пица за појадок. Ни чинии не им даваат.
Ножеви и вилушки? Не, премногу се опасни.
Во училницата имаат ножици,
но не и ножеви и вилушки, не.
Јас на тоа гледам вака, ако немате ножеви и вилушки
тогаш во потполност ја подржувате,
на државно ниво, брзата храна. Затоа што се држи во рака.
И да, инаку, тоа е брза храна. Тоа се сендвичи,
хамбургери, виршли,
пици, сите тие работи.
10 проценти од она што го трошите на здравството, како што порано реков,
оди во дебелина. И ќе се дуплира.
Не ги учиме нашите деца.
Не постои уставно право да ги учиме децата за храната,
во основното или средното училиште. ОК?
Не ги учиме децата за храната. Нели така?
Ова е кратко видео од едно основно училиште,
што е многу вообичаено во Англија.
Видео: Кој знае што е ова?
Дете: Компир. Џејми Оливер: Компир? Значи, ти мислиш дека е ова компир?
Дали знаете што е ова?
Знаете ли што е ова? Дете: Брокола?
ЏО: А ова? Нашиот стар добар пријател.
Знаеш ли што е ова срце? Дете: Целер.
ЏО: Не. Што мислиш ти, што е ова? Дете: Лук. ЏО: Лук? Не.
Џејми Оливер: Веднаш добивате многу јасна слика
за тоа дали децата знаат нешто за тоа од каде доаѓа храната.
Видео: ЏО: Кој знае што е ова? Дете: Хм, крушка.
ЏО: Што мислиш ти, што е ова? Дете: Не знам.
ЏО: Ако децата не знаат што се овие работи,
тогаш никогаш нема да ги јадат.
(смеење)
ЏО: Нормално. Англија и Америка,
Англија и Америка.
Погодете како да го поправиме ова. Погодете како да го поправиме.
Со две предавања од по еден саат.
Мораме да почнеме да ги учиме нашите деца
за храната во школите, точка.
(аплауз)
Сакам да ви раскажам нешто,
сакам да ви раскажам нешто што на некој начин
ја сумира оваа невоља во која се наоѓаме. Ок?
Сакам да зборувам за нешто толку основно како што е млекото.
Секое дете има право на млеко во училиштето.
Вашите деца ќе пијат млеко во училиштето, за појадок и ручек. Така ли?
Ќе испијат две чаши. Ок?
И поголемиот број на деца и испиваат.
Но млекото веќе не е доволно добро.
Бидејќи некој во одборот за млеко - и немојте погрешно да ме разберете,
јас го подржувам млекото, но некој во одборот за млеко
веројатно му дал многу пари на некој помошник,
кој смислил дека ако ставите куп вкус и боја
и шеќер во млекото,
децата повеќе ќе го пијат. Да.
(аплауз)
И сега очигледно тоа ќе продолжи.
Одборот за јаболко ќе смисли
дека ако направат јаболко со прегорен шеќер децата ќе јадат и повеќе јаболки.
Разбирате што мислам?
Спрема мене, нема потреба да се додаваат вкусови во млекото.
Ок? Шеќерот го има во се.
Знам што се оди во тие состојки.
Тој се наоѓа во се. Дури ни млекото го нема избегнато
овој вид на модерен проблем.
Еве го нашето млеко. Овде е нашето пакување.
Во тоа има скоро исто толку шеќер
колку и во една од вашите омилени лименки газиран сок.
А тие дневно пијат две.
Дозволете да ви покажам.
Имаме едно дете кое
зема, гледате, 8 супени лажици шеќер дневно.
Гледате, ова е за една недела.
Ова е за еден месец.
И овде ставив
шеќер за пет години основно училиште,
само од млекото.
Не знам за вас,
но судејќи по овие околности
било кој судија од овој свет
би ја погледнал статистиката и доказите
и би ја обвинил секоја влада
за злоставување на децата. Тоа го верувам јас.
(аплауз)
Сега, да сум дошол овде, а би сакал да сум можел да дојдам денес
и да донесам лек за СИДА, или рак,
вие би сте се тепале за да дојдете до мене.
Можно е сите овие лоши вести да се спречат
Тоа е добрата вест.
Навистина е можно да се спречи.
Да размислиме малку, имаме проблем овде
потребно е да почнеме наново.
Ок, значи во мојот свет, што би требало да направиме?
Еве во што е работата.
Не може да дојде само од еден извор.
Да се почне од почеток и да се направи видлива промена,
стварна промена, на тој начин за да можам да ве погледнам во очи
и да кажам „ За 10 години,
животите на вашите деца,
среќата - и да не заборавиме, попаметни сте ако се храните здраво,
знаете ќе живеете подолго,
и сето тоа, сето ќе изгледа поинаку. ОК?“
Значи, супермаркети.
Каде што сеуште толку религиозно купувате?
Од недела до недела.
Колку пари трошите, во својот живот, во супермаркет?
Ги обожавам. Тие ни зборуваат што сакаме. Во ред.
Ни должат да стават амбасадор на храна
во секој голем супермаркет.
Мораат да ни помогнат во купувањето. Мораат да ни покажат како се готват
брзи, вкусни, сезонски јадења
за луѓе кои се зафатени.
Тоа не е скапо.
Во некои тоа го прават. И би требало да се направи во цела
Америка наскоро и брзо.
Големите фирми, знаете, ланците на храна
би требало да воведат образование за храната
во самото срце на своето работење.
Знам, полесно е да се каже отколку да се направи.
Тоа е иднината. Тоа е единствениот начин.
Брза храна. Индустријата за брза храна
е многу конкурентна.
Имав многу тајни хартии и зделки
со ресторантите за брза храна.
Знам како го прават тоа.
Мислам, не навлекоа
на тие дози на шеќер, сол, масти, x, y и z.
И сите ги сакаат. Зарем не?
Така да, овие типови мораат да бидат дел од решението.
Но мораме да ја наведеме владата да работи
со сите снабдувачи на брза храна и ресторанската индустрија.
И за пет, шест, седум години да не
одвикнат од екстремните количини
масти, шеќер и сите останати состојки кои не се храна.
Сега, да се вратам на големите фирми, етикетите,
претходно реков, тие се комплетна фарса
и тоа мора да се среди.
ОК, училиште.
Очигледно, во училиштата сме должни
да осигураме да тие 180 денови годишно
почнувајќи од осетливата 4та година
до 18, 20, 24, било до каде,
мора да им се готви
соодветна свежа храна
од локалните добавувачи, ок?
Ви требало да постои нов стандард за соодветна свежа храна
за вашите деца. Зарем не?
(аплауз)
Под овие околности, исклучително е значајно
да секое дете во Америка го заврши училиштето
знаејќи да готви 10 рецепти
кои ќе му го спасат животот.
Животни вештини.
(аплауз)
Тоа значи да можат да бидат студенти, млади родители
и да се способни да се снајдат
со основите на готвењето,
без разлика на тоа каква рецесија ќе ги зафати следниот пат. Ако знаете да готвите
парите во рецесијата не се важни.
Ако знаете да готвите, времето не е важно.
Работно место. За тоа не разговаравме.
Знаете, време е за корпоративна одговорност,
навистина да погледаат со што ги хранат
или што обезбедуваат за своите вработени.
Вработените се мајките и татковците на американските деца.
Мариса, нејзиниот татко и умрел на раце,
мислам дека би била прилично среќна
кога американските корпорации би почнале да ги хранат своите вработени како што треба.
Никако не би смееле да бидат изоставени.
Да се вратиме на домот.
Гледате, ако сето ова го направиме, а можеме,
може да се постигне. Можете да правите добро и да правите бизнис.
Апсолутно.
Но дома мора да почне учење
да се вратиме на готвењето, тоа е сигурно.
Се разбира, пренесувајте го тоа како филозофија.
За мене тоа е прилично романтично.
Но всушност ако една личност научи други тројца
како да зготват нешто,
и тие тројца што научиле да научат други тројца
тоа треба да се повтори само 25 пати,
за да се научи целиот американски народ.
Романтично, да, но
што е најважно,
се работи за тоа да ги наведеме луѓето да разберат
дека секој ваш индивидуален напор
помага.
Мораме да го вратиме изгубеното.
"Huntington Kitchen", Хантингтон, каде ја работев оваа програма,
знаете имаме програма во ударниот термин која се надевам дека ќе
ги инспирира луѓето на оваа промена.
Искрено верувам дека ќе дојде до промена.
"Huntington Kitchen". Јас работам со заедницата.
Работев во училишта. Пронајдов локално одржливо финансирање
да секое училиште од околината прејде
од брза на свежа храна.
6.500 по училиште.
(аплауз)
Само тоа е потребно. 6.500 долари по училиште.
Кујната е 25 илјади месечно. Ок?
Ова можат да го работат 5000 луѓе годишно,
што е 10 % од нивното население.
Луѓето ги учат другите луѓе.
Знаете, локалните готвачи ги учат локалните луѓе.
Бесплатни часови за готвење, луѓе бесплатни часови за готвење на главната улица.
Тоа е права, промена што се чуствува, права промена што се чуствува.
Ширум Америка, ако погледнеме,
се случуваат многу убави работи.
Многу убави работи се случуваат. Постојат ангели
ширум Америка кои работат одлични работи
во училиштата, организираните фарми,
организираните градини, во образованието.
Постојат исклучителни луѓе кои тоа веќе го работат.
Проблемот е што сите тие сакаат да го прошираат она што го работат
на следното училиште, па на следното.
Но нема пари.
Мораме брзо да ги препознаеме стручњаците и ангелите
да ги идентификуваме и да им овозможиме лесно да пронајдат извори
како би го продолжиле она што веќе го работат
и што добро го работат.
Фирмите во Америка би требало да ја поддржат
г-ѓа Обама да ги направи работите што сака да ги направи.
(аплауз)
Погледнете, знам дека е чудно
што Англичанец стои овде пред вас
и зборува за ова.
Јас можам да кажам дека се грижам. Јас сум татко.
И ја сакам оваа земја.
И верувам, искрено, навистина,
дека доколку е можно да се направи промена во оваа земја,
преубави работи ќе се случат ширум светот. Ако Америка го направи тоа
верувам дека другите луѓе ќе ја пратат.
Тоа е исклучително важно.
(аплауз)
Кога бев во Хантингтон и се обидував да направам да профункциоринам некои работи
кои не функционираа, помислував на тоа што би направил
кога би имал магично стапче? И знаете што сум помислил?
Ви сакал да се најдам пред некои од неверојатните
моќници и влијателни луѓе во Америка.
Месец дена подоцна, ме повикаа од ТЕД и ми ја дадоа оваа награда.
Овде сум.
Значи, ова е мојата желба.
Дислексичен сум, па сум малку спор.
Мојата желба
е да го помогнете формирањето на
едно силно и одржливо движење
за да се образува секое дете
за храната,
да ги инспирирате семејствата повторно да готват,
и да ги охрабрите луѓето од целиот свет
да се борат против дебелината.
(аплауз)
Ви благодарам.
(аплауз)
Има една песна напишана
од еден многу познат англиски поет
некаде на крајот од 19 век.
Велат дека одѕвонувала во умот на Черчил
во 1930-те.
Поемата оди вака:
„На тивкиот рид на летото,
мрзелив со текот на поточињата,
слушам далечен татнеж,
татни како звук во сон,
далеку и блиску, гласно и погласно низ земјините патишта,
драг кон пријателот и храна за правот,
маршираат војници,
кои набрзо ќе умрат."
Оние кои сакаат поезија,
поемата се вика "A Shropshire Lad" напишана од А.Е.Хаусман
Хаусман согледал,
а тоа го има и во симфониите на Нилсен исто така,
дека стабилноста карактеристична за
долгите и топли лета од 19 век
се ближи кон својот крај,
и дека наскоро ќе влеземе
во еден од оние застрашувачки периоди од историјата
кога моќта се менува.
Овие периоди, дами и господа секогаш се,
пропратени со турбуленции,
и се почесто со крв.
Мојата порака за вас е
дека верувам дека ние сме осудени да живееме
во еден од таквите периоди од историјата
период во кој
воспоставениот поредок започнува да се менува
и новиот изглед на светот,
новите моќи кои постојат во светот,
почнуваат да се формираат.
Овие се -- тоа го гледаме јасно во денешно време --
речиси секогаш многу турбулентни и тешки времиња,
и многу почесто крвави времиња.
Колку да знаете, се случува еднаш во секој век.
Можеби ќе кажете дека последен пат се случи --
а тоа како доаѓа го предосетил Хаусман како и Черчил --
кога моќта премина од старите нации,
старите моќни Европски нации,
преку Атлантикот кон ново растечката моќ
на Соединетите Американски Држави --
почетокот на Американскиот век.
И се разбира, во вакумот
во кој се наоѓаа пре-старите Европски моќи
беа одиграни двете крвави катастрофи
на минатиот век --
едната во првиот дел и другата во вториот: двете големи Светски војни.
Мао Зедонг ги нарекуваше Европските граѓански војни,
и веројатно е поверодостоен начин за нивно опишување.
Па, дами и господа,
ние живееме во едно од тие времиња.
Денеска би сакал да зборувам за три фактори.
Првиот од нив, првите два од нив, се
однесуваат на поместување на моќта.
Вториот се однесува на една нова димензија,
која никогаш не се случила како што се случува сега.
Но прво да кажеме за поместувањата на моќта кои се случуваат денес.
Она што се случува денес
е, со еден збор, застрашувачко
бидејќи никогаш не се случило порано.
Сме виделе хоризонтално поместување на моќта --
моќта на Грција преминала во Рим
и поместувањата на моќта кои се случиле
за време на Европските цивилизации --
но денес гледаме нешто малку поразлично.
Моќта не се поместува само хоризонтално
од нација во нација.
Исто така се движи вертикално.
Во денешно време, моќта која што беше затворена во,
и која што важеше и која го овозможуваше владеењето на правото,
во институцијата наречена национална држава
во денешно време гледаме дека мигрираше на глобалната сцена.
Глобализацијата на моќта --
ние зборуваме за глобализацијата на пазарите,
но всушност станува збор за глобализација на вистинската моќ.
И додека, на ниво на национална држава
таа моќ се контролира со
помош на владеење на правото,
на интернационалната сцена не е таков случајот.
Интернационалната и глобална сцена каде што моментов моќта престојува:
моќта на Интернетот, моќта на сателитските емитувачи (ТВ),
разменувачите на пари --
оваа огромна количина на пари
која што циркулира и која е 32 пати повеќе одошто е потребно
за едно нормално одвивање на трговијата --
разменувачите на пари,
финансиските шпекуланти
кои не фрлија во бездна од неодамна,
моќта на мултинационалните корпорации
чиишто буџети се често
пати поголеми од оние на средно-големите земји.
Овој живот на глобалната сцена
кој воглавно поминува нерегулиран,
и кој не подлежи под владеењето на законот,
и во кој луѓето може да се однесуваат како сакаат.
Тоа им одговара на моќните
но само за момент.
Секогаш им одговара на оние кои имаат најмногу моќ
да дејствуваат во средина каде нема ограничувања,
меѓутоа она што не учи историјата е дека, порано или подоцна,
нерегулираниот простор --
просторот кој не подлежи под закон --
станува населен, не само од нештата што се погодни --
меѓународна трговија, Интернетот, итн. --
туку и од нешта што не ги сакате --
меѓународен криминал, меѓународен тероризам.
Она што научивме од 9/11
е дека, без разлика на тоа што сте најмоќната нација на светот,
сепак,
оние кои живеат во тој простор можат да ве нападнат
дури и во вашите најзначајни градови
во едно ведро Септемвриско утро.
Кружат гласини дека околу 60 проценти
од четирите милиони долари кои биле потребни за спроведување на 9/11
всушност поминале низ институциите на Кулите Близначки
кои беа уништени во 9/11.
Гледате, нашите непријатели исто така го користат овој простор --
просторот на масовното патување, Интернетот, сателитските емитувачи --
со цел како би можеле да ни наштетат,
т.е. да го уништат нашиот систем и начин на живеење.
Порано или подоцна,
порано или подоцна,
законот на историјата вели
дека онаму каде што е моќта
владеењето мора да биде присутно.
Доколку ја прифатиме премисата дека една од
најзначајните карактеристики на нашето време
е глобализација на моќта,
оттука следи дека еден од предизвиците на нашето време
е инсталирање на владеењето на глобалната сцена.
Верувам дека следниве декади кои следат
ќе бидат помалку или повеќе турбулентни
во зависност од тоа колку сме способни да ја постигнеме целта:
да го инсталираме владеењето на глобалната сцена.
Да појаснам, јас не зборувам за влада.
Не зборувам за поставување на
некоја глобална демократска институција.
Моето гледиште, патем, дами и господа,
е дека ова е помалку веројатно да го постигнеме
преку создавање на повеќе институции на О.Н.
Доколку ги немавме О.Н., тогаш ќе моравме да ги создадеме.
Светот има потреба од меѓународен форум.
Има потреба од инструменти преку кои ќе можете да го легитимизирате меѓународното дејство.
Меѓутоа кога станува збор за владеење на глобалната сцена,
претпоставувам дека ова нема да се случи
преку создавање на повеќе О.Н. институции.
Тоа ќе се случи преку моќно соединување
и создавање на системи базирани врз договор,
согласности базирани на договор,
со чија помош ќе биде
И ако внимателно погледнете, ќе видите дека веќе почнуваат да се појавуваат.
Светската Трговска Организација: организација базирана на договор,
целосно базирана на договор,
и сепак, доволно моќна да бара одговорност доколку е потребно дури и од
најмоќните, Соединетите Држави.
Кјото: почетокот на борбата за создавање на
организација базирана на договор.
Г-20:
веќе знаеме дека треба да составиме институција која
е способна да го контролира финансискиот
простор наменет за финансиска шпекулација.
Токму тоа е Г20, институција базирана на договор.
Меѓутоа, имаме проблем овде,
на кој ќе се вратиме за малку,
а тоа е дека, доколку ги соедините најмоќните заедно
за да ги создаваат правилата во една институција базирана на договор,
која треба да го исполни тој вакум,
тогаш што ќе се случи со слабите кои се изоставени?
Тоа е голем проблем,
на кој ќе се навратиме за малку.
Мојата прва порака е дека,
доколку сакате да поминете низ овие турбулентни времиња,
помалку или повеќе турбулентни,
тогаш нашиот успех во тоа
во голема мера ќе зависи од нашиот капацитет за
инсталирање на размуно владеење
во глобалниот простор.
И веќе тоа почнува да се случува.
Мојата втора поента е,
иако знам дека не морам да зборувам пред ваква публика
за вакви работи,
меѓутоа моќта не се менува само вертикално,
исто така се менува хоризонтално.
Можеби ќе речете дека приказната, историјата на цивилизациите,
биле цивилизации собрани околу морињата --
притоа првите биле собрани околу Медитеранот,
додека неодамнешните Западни цивилизации се собрани околу Атлантикот.
Ми се чини дека
во моментов сме сведоци на фундаментално поместување на моќта,
подалеку од нациите собрани околу Атлантикот
кон нациите собрани околу Пацификот.
Сето тоа започнува со економската моќ,
но секогаш на тој начин започнува.
Веќе гледате развивање на надворешните политики,
зголемување на воените буџети кај
другите растечки моќи низ светот.
Всушност, мислам
дека ова и не е баш поместување од Запад кон Исток;
нешто поразлично се случува.
Претпоставувам дека
Соединетите Држави ќе останат
најмоќна нација на земјата
следните 10 години, 15
меѓутоа контекстот во кој ја држи моќта, денеска
е радикално променет.
Се приближувам до 50 години,
најнеобичните години, од историјата
во кои имавме целосно моно-поларен свет,
во кој секој сите беа
за добро или зло
насочени кон Вашнгтон --
свет доминиран од страна на еден џин.
Меѓутоа, ова не е вообичаено за историјата.
Всушност, во моментов се појавува
многу понормалното историско сценарио.
Започнувате да го гледате настанувањето на
мулти-поларниот свет.
Се до овој момент,
Соединетите Држави беа доминантната карактеристика на светот.
Тие ќе останат најмоќна држава,
но тие ќе бидат најмоќна нација
во се повеќе мултиполарниот-свет.
Веќе можете да ги видите алтернативните центри на моќта како настануваат --
Кина, се разбира,
иако според мое мислење искачувањето на Кина до врвот нема да биде глатко.
Ќе биде прилично турбулентно
откако Кина ќе започне да го демократизира своето општество
после либеризацијата на економијата.
Но, тоа е предмет за друга дискусија.
Доаѓа Индија, доаѓа Бразил.
Се повеќе гледате
дека светот сега всушност изгледа, за нас Европјаните,
како Европа од 19-от век.
Европа во 19-от век:
големиот Британски надворешен секретар, Лорд Кенинг,
ја опишуваше како "Европски збир на моќи."
Имало баланс, пето-страничен баланс.
Британија секогаш играше на картата на балансот.
Доколку Париз се здружеше со Берлин,
Британија ќе се здружеше со Виена и Рим за да постигне контрабаланс.
Видете,
период во кој доминира моно-поларен свет,
имате фиксирани алијанси --
НАТО, Варшавскиот Пакт.
Фиксиран поларитет на моќ
значи фиксирани сојузи.
Но, мултипла поларност на моќ
значи поместување и менување на сојузите.
Тоа е светот во кој веќе навлегуваме,
во кој се повеќе гледаме
дека нашите сојузи не се фиксирани.
Кенинг, големиот Британски надворешен секретар еднаш рече,
"Британија има заеднички интерес,
но нема заеднички сојузници."
Се повеќе ќе стануваме свесни
дека дури и ние на Запад
ќе посегнеме, мораме да посегнеме,
надвор од удобниот круг составен од Атлантските моќи
со цел како би направиле сојуз со другите
доколку сакаме да ги завршиме работите во светот.
Имајте на ум дека кога отидовме во Либија,
не беше доволно Западот сам да ја заврши работата;
моравме да вклучиме и други.
Моравме да ја вклучиме во овој случај, Арабската Лига.
Ирак и Авганистан беа последните задачи кои
Западот се обиде да ги реши сам,
и притоа не успеавме.
Претпоставувам
дека се наближуваме кон почетокот на крајот на 400-те години --
Велам 400 години бидејќи тоа е крајот на Отоманската Империја --
од хегемонијата на Западната моќ,
Западните институции и Западните вредности.
Знаете, се досега, доколку Западот дејствуваше заедно,
можеше да влијае
во секој дел од светот.
Но, тоа веќе не е точно.
Земете ја последната финансиска криза
после Втората Светска Војна.
Западот се соедини --
Bretton Woods Институцијата, Светската Банка, Интернационалниот Монетарен Фонд --
и проблемот е решен.
Денеска мораме да им се обратиме на другите.
Сега мораме да го формираме Г20.
Сега мораме да посегнеме надвор од удобниот круг
составен од нашите Западни пријатели.
Ќе направам едно предвидување,
кое веројатно е уште поневеројатно.
Претпоставувам дека се доближуваме до крајот
на 400-те години
од Западната моќ која е и повеќе од доволна.
Луѓето ми велат, "Кинезите никогаш
нема да се вовлечат во одржување
на мирот, мултелатерално чување на светскиот мир."
Дали? Зошто не?
Колку Кинески трупи
служат под плавата беретка, служат под плавото знаме,
служат под командата на О.Н. во светот денес?
3,700.
Колку Американци? 11.
Кој е најголемиот морски контингент
кој се занимава со Сомалиските пирати?
Кинескиот морски контингент.
Тоа се подразбира, тие се трговска нација.
Тие сакаат морските води да бидат отворени.
Се повеќе, ќе мораме да правиме бизнис со
луѓе со кои не споделуваме исти вредности,
но со кои, во тој момент, споделуваме заеднички интереси.
Станува збор за потполно поинаков начин
на гледање кон светот кој денеска се раѓа.
И еве го третиот фактор,
кој е целосно различен.
Денеска во нашиот модерен свет,
поради Интернетот,
поради работите за кои зборуваа луѓето овде,
се е поврзано со се.
Сега сме меѓузависни.
Сега сме испреплетени,
како нации, како личности,
на начин кој што не е познат од порано,
непознат од порано.
Поврзаноста на нациите,
од секогаш постоела.
Дипломатијата служи за одржување на врските помеѓу нациите.
Но, денеска ние сме интимно повзрани едни со други.
Имате свински грип во Мексико,
а тоа е проблем за аеродромот Шарл де Гол
24 часа подоцна.
Леман Браќата(банка) пропаѓа, а по нејзе и многу други.
Имате пожари во Руските степи, а од тоа следат
востанија за храна во Африка.
Денеска сме сите длабоко, длабоко меѓусебно поврзани.
Тоа значи дека
идејата за национална држави која функционира сама,
и неповрзана со другите,
која не соработува со другите,
повеќе не е соодветна опција.
Тоа е така бидејќи дејностите на националната држава
не се ограничени во нејзе внатре,
и бидејќи не е доволно самата држава
да ја контролира својата територија,
бидејќи ефектите кој се јавуваат надвор од државата
веќе почнуваат да влијаат врз внатрешните случувања.
Бев млад војник
во последната од неколкуте мали империјални војни на Британија.
Во тоа време, одбраната на мојата земја
се вртеше околу едно прашање:
колку е силна нашата војска, нашето воздухопловство,
колку е силна морнарицата и колку се силни нашите сојузници.
Тоа беше време кога непријателот е надвор од ѕидините.
Сега непријателот е внатре.
Денеска ако сакам да зборувам за одбрана на мојата земја,
морам да зборувам со Министерот за Здравство
бидејќи пандемските болести се закана за мојата безбедност,
морам да зборувам со Министерот за Земјоделство
бидејќи сигурноста на храната е закана за мојата безбедност,
морам да зборувам со Министерот за Индустрија
бидејќи кревкоста на нашата хај-тек инфраструктура
денеска е цел на напад од страна на непријателите --
како што веќе гледаме во сајбер војните --
морам да зборувам со Министерот за Внатрешни Работи
бидејќи оној кој влегол во мојата земја,
оној кој живее во куќите лоцирани во гетоата
има директно влијание врз случувањата во мојата земја --
како што видивме во бомбашките напади од 7/7 во Лондон.
Безбедноста на земјата повеќе не зависи само од
нејзините војници и нејзиното министерство за одбрана.
Туку од нејзиниот капацитет да ги координира сопствените институции.
Ова ви кажува нешто многу важно.
Ви кажува, дека,
нашите влади, кои се вертикално конструирани,
конструирани според економскиот модел од Индустриската Револуција --
вертикална хиерархија, специјализација на задачите,
командни структури --
дека тие се потполно погрешно конструирани.
Вие кои сте во бизнисот знаете
дека парадигматската структура на нашето време, дами и господа,
е мрежата.
Она што е важно е вашата способност да се поврзете,
внатре во вашите влади, но и надворешно.
И еве го Ешдауновиот трет закон.
Патем, не прашувајте ме за првиот и вториот Ешдаунов закон
бидејќи сеуште не сум ги измислил;
секогаш звучи подобро кога има трет закон, зарем не?
Ешдауновиот трет закон е дека во модерната доба,
каде се е поврзано со се,
најважната работа
е тоа што можете да направите со другите.
Најважниот елемент на вашата структура --
без разлика дали сте влада, или сте армиски полк,
дали сте претпријатие --
се вашите точки за поврзување, интерконекции,
тоа е вашата способност да се поврзете со другите.
Вие во индустријата го разбирате ова;
но, не и владите.
Сега уште за крај нешто да кажам.
Доколку е вистина, дами и господа -- а, вистина е --
дека сме меѓусебно зависни
на начин како никогаш порано,
тогаш е вистина дека ние споделуваме заедничка судбина.
Наеднаш и за прв пат,
колективната одбрана, начинот на кој ги
обезбедувавме нашите нации,
повеќе не е доволен.
Порано важеше дека
ако моето племе е помоќно од нивното племе, тогаш сум безбеден;
ако мојата земја е помоќна од нивната земја, тогаш сум безбеден;
мојата алијанса, како НАТО, e помоќна од нивната алијанса, безбеден сум.
Повеќе не е така.
Настанокот на меѓуповрзаноста
и на оружјата за масовно уништување
значи дека, се повеќе,
јас делам судбина со мојот непријател.
Кога бев дипломат при
договарањето на договорите за разоружување со Советскиот Сојуз
во Женева во 1970-те,
успеавме бидејќи разбравме дека
делиме заедничка судбина со нив.
Колективната безбедност не е доволна.
Мирот дојде во Северна Ирска
бидејќи двете страни сватија дека таквата тактика нема да им успее.
Тие споделуваа судбина со нивните непријатели.
Едната од поголемите бариери за мир на Блискиот Исток
е тоа што двете страни, и Израел, и Палестинците,
не разбираат
дека делат заедничка судбина.
И така наеднаш, дами и господа,
она што беше претпоставка за
визионерите и поетите низ сиве овие години
станува нешто кое што треба сериозно да го сфатиме
како дел од јавната политика.
Почнав со поема, ќе завршам со уште една.
Големата поема од Џон Дон.
"Испратен не за кого бијат камбаните."
Поемата се вика "Ниту еден Човек е Остров."
Оди вака:
"Смртта на секој човек ме погоди,
бидејќи сум вовлечен во човештвото,
испратен не за да праша
за кого бијат камбаните,
бијат за тебе."
За Џон Дон, ова е препорака за моралност.
За нас е, мислам,
дел од равенката за нашето преживување.
Ви благодарам многу.
(Аплауз)
Моите три минути сеуште не почнаа, нели?
Крис Андерсон: Не, не може да го започнеме одбројувањето на трите минути.
Ресетирај ги трите минути, сепак не е фер.
Алисон Хант: Ох Боже, напорно е овде горе.
Мислам, секако сум нервозна.
Но не сум толку нервозна како што бев пред пет недели.
Пред пет недели имав операција за целосна замена на колкот
-- дали ја знаете таа операција?
Електрична пила, дупчалка, тотално одвратно.
Освен ако не сте Дејвид Болински, во тој случај тоа сè е вистина и убавина.
Секако Дејвид, ако не е твојот колк, тогаш е вистина и убавина.
Во секој случај, имав големо октровение во врска со ситуацијата,
па Крис ме покани да ви раскажам за него.
Но прво треба да дознаете две работи за мене.
Само две работи.
Јас сум Канаѓанка и тоа најмладото од седум деца.
Сега, во Канада, ние имаме одличен систем на здравствена заштита.
Што значи ги добиваме нашите нови колкови бесплатно.
А како најмало од седум деца,
јас никогаш не сум била прва на ред за било што. Јасно?
Така, мојот колк ме болеше со години.
Кога конечно отидов на доктор, што беше бесплатно,
таа ме прати на ортопедски хирург, исто така бесплатно.
Конечно го сретнав по 10 месеци чекање -- скоро цела година.
Е тоа добивате бесплатно.
Се сретнав со хирургот, тој ми направи неколку бесплатни рентген снимки,
а потоа добро ги проучи... и знаете,
дури и јас можев да видам дека колкот ми е за никаде.
А јас всушност работам маркетинг.
Така тој рече: „Алисон, мора да одиш под нож.
Ќе го заменам твојот колк -- треба да чекаш околу 18 месеци.“
Уште 18 месеци.
Веќе чекав 10 месеци, а сега требаше да чекам уште 18.
Знаете, тоа е толку многу чекање што јас всушност
почнав да го сметам во однос на ТЕД-ови.
Немаше да имам нов колк за овој ТЕД,
намаше да имам нов колк за ТЕДГлобал во Африка,
и немаше да имам нов колк за ТЕД2008.
И сеуште ќе морав да одам со мојот болен колк. Колку разочарувачки.
Така, ја напуштив ординацијата и одев низ болницата,
кога го доживеав откровението.
Ова седмо дете мораше да застане на чело на редот.
Така де.
Ви кажав колку е тоа не-канадски?
Ние не размислуваме на тој начин.
Ние не зборуваме за тоа -- уф -- дури не го земаме предвид.
Всушност, кога патуваме во странство, така ги препознаваме другите Канаѓани.
„После Вас.“ „О, не, не. После Вас“
Еј, да не си од Канада „Оо и јас исто! Здраво!“
„Прекрасно! Одлично!“
Ааа не, одеднаш не ми беше одбивно да шутнам некое старче од списокот.
Некој седумдесетгодишник што сака нов колк
за да продолжи со голф или градинарство.
Не, не. На чело.
Така што веќе одев низ лобито, што секако, ме болеше,
поради мојот колк, па на некој начин ми требаше знак.
И видов еден знак.
Во излогот на малечката болничка продавница за подароци имаше натпис
на кој пишуваше „Се бараат волонтери.“ Хмм.
И, веднаш ме примија.
Без проверки на препораки, ништо од вообичаените прашања, не.
Тие беа очајни за волонтери
бидејќи просечната возраст на волонтери во болничката продавница за подароци беше 75.
Да. Им требаше малку млада крв.
Така што, веднаш си го добив мојот светлосин волонтерски елек,
добив и пропусница со фотографија и целосна обука од мојот 89-годишен претпоставен.
Работев сама.
Секој петок наутро, бев во продавничката.
И додека на касата ги наплатував Тик-так бонбончињата за болничкиот персонал,
прашував необврзно „А што работите?“
Тогаш ќе им кажев „Паа, ќе ми го сменат колкот -- за 18 месеци.
Супер ќе биде кога ќе ми престане болката. Ау!“
Целиот персонал ја запозна решителната, млада волонтерка.
Мојот нареден преглед кај хирурогот, случајно,
беше веднаш по мојата смена во продавничката.
Така што, нормално, си го носев елекот и пропусницата.
И ноншарлантно ги префрлив преку столицата во ординацијата
И знаете, кога тој влезе...
Се гледаше дека ги виде.
По неколку минути, имав закажана операција за некоја недела,
и рецепт за голема доза за Перкоцет.
Е сега, чаршијата вели дека всушност
моето волонтирање ме доведе на чело на списокот.
И знаете, дури и не се срамам од тоа.
Две причини.
Прво и основно, навистина ќе се грижам за новиов колк.
А исто така, планирам да продолжам да волонтирам,
што всушност ме доведува до најголемото откровение.
Дури и кога Канаѓаните го мамат системот,
тоа го прават така што општеството има полза.
Имав само четири години
кога ја видов мајка ми како за прв пат во нејзиниот живот
става алишта во машина за перење.
Тоа беше незаборавен ден за мојата мајка.
Мајка ми и татко ми со години штедеа пари
за да можат да ја купат таа машина.
И, првиот ден кога требаше да се користи,
дури и баба ми беше поканета
да ја види машината.
И таа беше уште повозбудена.
Во нејзиниот живот
таа греела вода на оган
и рачно ги перела алиштата
за седум деца.
А сега ќе гледаше
како електричната енергија ја работи таа работа.
Мајка ми внимателно ја отвори вратата,
и ги стави алиштата
во машината,
вака.
И тогаш, кога ја затвори вратата,
Баба ми рече: „Не, не, не, не.
Дозволи ми мене да ја вклучам машината“.
И баба ми ја вклучи машината
и рече: „Фантастично.
Сакам да го гледам ова. Дај ми столица.
Дај ми столица. Сакам да гледам.“
И седна пред машината,
и ја гледаше целата програма на перењето.
Таа беше вчудоневидена.
За мојата баба
машината за перење алишта беше чудо.
Денес во Шведска и другите богати земји,
луѓето користат
толку многу различни машини.
Погледнете, домовите се полни со машини.
Не можам ни да ги именувам сите.
Исто така, кога сакаат да патуваат,
користат летечки машини
што можат да ги пренесат на оддалечени дестинации.
Но сепак, во светот има толку многу луѓе
кои сѐ уште греат вода на оган
и готват храна на оган.
Понекогаш немаат ни доволно храна.
И живеат под границата на сиромаштијата.
Има две милијарди човечки суштества како нас
кои живеат со помалку од два долари дневно.
А најбогатите луѓе таму --
има една милијарда луѓе --
тие живеат на линијата што ја викам воздушна линија,
бидејќи тие трошат повеќе од 80 долари на ден
за своја потрошувачка.
Но, ова се само една, две, три милијарди луѓе,
а очигледно во светот има седум милијарди луѓе,
значи мора да има уште една, две, три, четири милијарди луѓе
кои живеат помеѓу линијата на сиромаштијата и воздушната линија.
Тие имаат електрична енергија,
но прашањето е колку од нив имаат машини за перење алишта?
Ги проверив пазарните податоци
и открив дека, навистина,
машината за перење алишта продрела под воздушната линија
и денес има дополнителни една милијарда луѓе во светот
кои живеат над линијата на перењето.
(Смеа)
Тие трошат повеќе од 40 долари на ден.
Значи две милијарди имаат пристап до машини за перење алишта.
А останатите пет милијарди,
како се перат тие?
Или да бидеме попрецизни,
како перат најголем број од жените во светот?
Бидејќи перењето останува тешка работа за жените.
Тие перат вака: со раце.
Тоа е тешка работа која одзема многу време,
што мора да ја работат со часови секоја недела.
И понекогаш исто така мора да носат вода од далеку
за да исперат дома.
Или мора да ја однесат облеката до некој оддалечен поток.
И ја сакаат машината за перење алишта.
Тие не сакаат да трошат толку голем дел од нивниот живот
работејќи вака тешка работа
со толку релативно ниска продуктивност.
И во нивната желба нема ништо поразлично
од тоа што беше желба за мојата баба.
Погледајте, пред две генерации во Шведска --
полнење вода од поток,
греење на оган со дрва и рачно перење.
Тие ја посакувааат машината за перење на точно истиот начин.
Но, кога држам предавања на студенти што се загрижени за животната средина,
тие ми велат: „Не, сите во светот не може да имаа автомобили и машини за перење алишта“.
Како да ѝ кажеме на оваа жена
дека таа нема да има машина за перење алишта?
И тогаш ги прашувам моите студенти,
ги прашувам веќе две години:
„Колкумина од вас не користитe автомобил?“
И некои од нив гордо ја креваат својата рака
и велат дека не користат автомобил.
Но, тогаш го поставувам навистина тешкото прашање:
„Колкумина од вас
рачно ги перат фармерките и чаршафите?“
И нкој не крева рака.
Дури и најпосветените во зеленото движење
користат машини за перење алишта.
(Смеа)
Па како тогаш ова што сите го користат
и мислат дека другите нема да престанат да го користат; што е толку посебно со тоа?
Морав да направам анализа за енергијата што се користи во светот.
Еве сме.
Погледајте, тука гледате седум милијарди луѓе:
луѓето што летаат, луѓето што перат,
луѓето со сијалица и луѓето со оган.
Една ваква единица
е енергетска единица на фосилно гориво --
нафта, јаглен или гас.
Од нив се произведува најмногу од светската електрична енергија.
12 единици се користат во целиот свет
и најбогатата милијарда користи шест од нив.
Половина од енергијата се користи од една седмина од светската популација.
А овие што имаат машини за перење,
но не и цела куќа полна со други машини
тие користат две единици.
Оваа група користи три, една за секој.
И тие исто така имаат електрична енергија.
И таму не користат ни по една единица.
Тоа се вкупно 12 единици.
Но главната грижа
за студентите загрижени за животна средина - и тие се во право -
е за иднината.
Какви се трендовите? Ако само ги продолжиме,
без напредна анализа, до 2050 година,
има две нешта што може да ја зголемат употребата на енергија.
Прво, раст на популацијата.
Второ, економски раст.
Раст на популацијата воглавно ќе се случи меѓу сиромашните луѓе
бидејќи тие имаат висока смртност на деца
и имаат многудетни мајки.
И со тоа добивате две дополнителни,
но тоа нема многу да ја смени употреба на енергијата.
Тоа што ќе се случи е економски раст.
Најдобриот овде во економиите што се во издигање --
јас ги викам „Новиот Исток“ --
тие ќе ја прескокнат воздушната линија.
„Опа!“ - ќе речат тие.
И ќе почнат да користат исто тоолку колку што Стариот Запад веќе користи.
И овие луѓе, тие ја сакаат машината за перење алишта.
Ви реков. Тие ќе одат таму.
И ќе ја дуплираат употребата на енергија.
И се надеваме дека сиромашните луѓе ќе дојдат до електричната сијалица.
И ќе добијат семејство со две деца без да се сопре растот на популацијата.
Но вкупната потрошувачка на енергија
ќе порасне на 22 единици.
И од овие 22 единици
богатите повторно ќе користат најмногу.
Па, што треба да се направи?
Бидејќи ризикот,
високата веројатност за климатски промени е реална.
Реална е.
Се разбира тие мора да бидат поефикасни со енергијата.
Мора да го сменат однесувањето на некој начин.
Исто така мора да почнат да произведуваат зелена енергија,
многу повеќе зелена енергија.
Но се додека имаат исто количество на енергетска потрошувачка по човек,
тие не треба да им даваат совети на другите
што да прават и што да не прават.
(Аплауз)
Овде можеме да добиеме повеќе зелена енергија.
Се надеваме дека ова може да се случи.
Тоа е вистинскиот предизвик за иднината.
Но можам да Ве уверам дека оваа жена во Рио,
таа сака машина за перење алишта.
Таа беше среќна со нејзината министерка за енергија
која обезбеди електрична енергија за сите -
толку среќна што дури гласаше за неа.
И таа е Дилма Русев
избраната претседателка
на една од најголемите демократии во светот
што стана претседателка откако беше министер за енергија.
Ако имате демократија,
луѓето ќе гласаат за машини за перење алишта.
Луѓето ги сакаат машините.
А што е магијата со машините?
Мајка ми ја објасни магијата за оваа машина
во првиот ден.
Рече: „Сега Ханс,
ги ставивме алиштата да се перат.
Машината ќе работи.
А ние можеме да одиме во библиотеката.“
Бидејќи магијата е ова:
ги ставате алиштата во машината
и што добивата назад од неа?
Добивате книги од машините,
детски книги.
И мајка ми најде време да ми чита.
Таа го сакаше ова. Добив „АБВ.“
Мојата професорска кариера започна
кога мајка ми почна да ми чита.
Исто така таа зеде книги за себе си.
Успеа да учи англиски јазик
и го научи тој странски јазик.
И прочита толку многѕ книги,
толку многу различни книги.
И ние навистина ја сакавме оваа машина.
И јас и мајка ми рековме:
„Ти благодариме индустријализацијо.
Ти благодариме железаро.
Ти благодариме електрична централо.
И ти благодариме хемиска индустријо
што ни даде време да читаме книги.“
Ви благодарам.
(Аплауз)
Ако ги следите вестите,
чувте дека има група гигантски астероиди
упатени кон Соединетите држави,
сите на пат да удрат во следните 50 години.
Не мислам на вистински астероиди напревени од камен и метал.
Тоа всушност не би било толкав проблем,
бидејќи ако е сигурно дека ќе умреме,
треба да ги ставиме на страна нашите разлики и да направиме сѐ шо може
за да најдеме начин да ги одбиеме.
Наместо тоа зборувам за опасности кои одат кон нас
но тие се завиени во специјално енергетско поле
кое не поларизира и потоа парализира.
Минатиот март, бев на конференцијата TED
и го гледав говорот на Џим Хансен, научникот од NASA
кој прв го вклучи алармот за глобалното затоплување во 1980-тите
и се чини дека предвидувањата што ги направи тогаш
се исполнуваат.
Ако температурите продолжат да растат
и продолжиме да одиме по овој пат
ќе добиеме покачување на температурите од 4-5 степени
до крајот на векот.
Хансен вели дека можеме да очекуваме петметарско покачувњае на нивото на морето.
Вака ќе изгледа петметарско покачување на нивото на морето.
Градовите што се на ниска надморска височиња ќе исчезнат
во генерацијата што се раѓа сега.
Хансен го заврши својот говор велејќи
„Замислете гигантски астероид на упатен кон Земјата.
Ова е еквивалентот со кој сега се соочуваме.
Сепак не преземаме акција да го одбиеме астероидот,
иако колку повеќе чекаме,
толку тоа станува потешко и поскапо.“
Се разбира, левицата сака да преземе акција,
но десницата негира било каков проблем.
Во ред, се враќам од TED,
и потоа следната недела сум поканет на вечера
во Вашингтон, каде што знам дека ќе се сретнам
со бројни конзервативни интелектуалци, вкучувајќи го и Јувал Левин,
и за да се подготвам за средбата, го читам овој текст од Левин
во National Affairs наречен „По државата на благосостојба“.
Левин пишува дека насекаде низ светот,
државите го прифаќаат фактот
дека социјал-демократската држава на благосостојба
станува неодржлива и прескапа,
зависна од сомнителна економија
и на демографски модел од измината ера.
Во ред, ова можеби не звучи страшно колку астероид,
но видете ги сите овие графици што ги покажa Левин.
Овој график го прикажува државниот долг
како процент од БДП на Америка и како што гледате
ако одите назад до формирањето
ние позајмивме многу пари за да ја водиме Револуционерната војна.
Војните се скапи. Но потоа ние сме ја отплатиле, отплатиле, отплатиле,
и потоа што е ова? Граѓанската војна. Уште поскапа.
Позајмивме, отплативме, отплативме, отплативме,
и стигнавме речиси до нула и бенг - Прва светска војна.
Уште еднаш се повторува процесот.
Стигнуваме до големата депресија и Втората светска војјна.
Се креваме до астрономско ниво, околу 118% од БДП,
навистина неодржливо, навистина опасно.
Но отплаќаме, отплаќаме, отплаќаме, и тогаш што е ова?
Зошто се крева од 1970-тите?
Делумно, тоа е поради кратење на даноците што се неосновани,
но пред сѐ е поради покачување на буџетско трошење,
посебно Медикер.
Се приближуваме до нивоата на задолженост што ги имавме во време на Втората светска војна,
а Бејби бум генерацијата сѐ уште не се пензионирала.
Кога ќе се пензионира, ова се ќе се случи.
Овие податоци се од Конгресната служба за буџет
и ги покажуваат најреалните предвидување што може да се случат
ако тековната ситуација, трошење и трендови се продолжат.
Во ред, можете да забележите дека овие два графици
се идентични, не во однос на x и y оските,
или во однос на податоците што ги презентираат,
туку во однос на нивните морални и политички импликации, тие кажуваат исто нешто.
Да ви преведеам.
„Ние сме проколнати освен ако не почнеме да дејстуваме сега.
Што е проблемот со вас луѓе на другата страна во другата партија?
Не ја гледате реалноста? Ако не сакате да помогнете, тогаш тргнете се од патот.“
Можеме да ги одбиеме двата астероиди.
Обата проблеми се технички решливи.
Нашиот проблем и нашата трагедија е во тоа дека во овие хипер-партиски времиња,
самиот факт што едната страна вели „Гледајте астероид“,
значи дека другата страна ќе рече, „Што?
Не, не сакам ни да погледнам нагоре. Не.“
За да разбереме зошто ова ни се случува,
и што можеме да направиме, мораме да научиме повеќе за морална психологија.
Јас сум социјален психолог и го проучувам моралот,
и еден од најважните принципи на моралот
е дека моралот залепува и заслепува.
Не залепува во тимови кои кружат околу нашите свети вредности
но со тоа не прави слепи за објективната реалност.
Мислете за тоа на овој начин.
Соработка од големи размери е екстремно ретка на оваа планета.
Само неколку видови ја прават.
Рој на пчели. Колонија на термити.
И кога ќе го најдете ова кај други животни, секогаш е истата приказна.
Тие секогаш се браќа и сестри кои се деца на една кралица,
и така сите се во ист брод.
Тие се воздигнуваат или паѓаат, живеат или умираат, како еден.
Само еден вид на земјава може да го прави ова
без сродство, и тој вид, секако сме ние.
Ова е реконструкција на античкиот Вавилон,
а ова е Теночитлан.
Како го направивме ова? Како од
почетокот на ловџии-собирачи пред 10.000 години
стигнавме да ги градиме овие гигантски градови за само неколку илјади години?
Чудовишно е, и дел од објаснувањето е
оваа можност за собирање околу свети вредности.
Како што гледате, храмовите и боговите играат голема улога во сите антички цивилизации.
Ова е слика од муслимани околу Каба во Мека.
Тоа е свет камен, и кога луѓето ќе се соберат околу нешто,
се обединуваат, си веруваат еден на друг, стануваат еден.
Како да мрдате електрична жица
низ магнетно поле кое создава струја.
Кога луѓето ќе се здружат, тие генерираат струја.
Сакаме да се здружуваме околу работи.
Се здружуваме околу знамиња и тогаш можеме да си веруваме.
Можеме да се бориме како тим, како едно.
Но дури и кога моралот ги спојува луѓето заедно во единица,
во тим, тоа и ги заслепува.
Ги предизвикува да си ја извитоперат реалноста.
Почнуваме да делиме сѐ на добро наспроти зло.
Тоа создава одлично чувство. Не тера да се чуствуваме задоволени.
Но тоа е голема дисторзија на реалноста.
Можете да го видите моралниот електромагнет во фукнција во конгресот на САД.
Ова е график што покажува до кој степен гласањето
во Конгресот паѓа строго по десно-левата оска,
па ако знаете колку некој е либерален или конзервативен,
знаете точно како гласале на сите главни прашања.
И можете да видите дека
во декадите по граѓанската војна,
конгресот беше невообичаено поларизиран,
како што би очекувале, најмногу што може.
Но потоа, по Првата светска војна, работите паднаа,
и го имаме ова историско ниско ниво на поларизација.
Ова е златното време на непартиското одлучување,
барем во однос на способноста на партиите да работат заедно
и да решаваат големи државни проблеми.
Но во 1980-тите и 90-тите електромагнетот повторно се вклучува.
Поларизацијата се крева.
Порано конзервативците, умерените и либералите
можеа заедно да работат во конгресот.
Можеа да се прилагодат, да формираат непартиски комитети,
но како што проработе моралниот електромагнет,
се зголеми струјното поле
и демократите и републиканците се разделија.
Стана многу тешко да се социјализираат заедно,
уште потешко да соработуваат.
Конгресмените што се пензионираат сега велат дека е како војна помеѓу банди.
Дали некој забележа дека во две од трите дебати,
Овама носеше сина а Ромни црвена вратоврска?
Знаете зошто го направија ова?
За бандите да знаат за кого да гласаат.
Поларизацијата е најсилна помеѓу нашите политички елити.
Никој не се сомнева дека ова се случува во Вашингтон.
Но некое време имаше сомнеж дали ова се случува помеѓу луѓето.
Па, во последните 12 години
тоа стана многу по очигледно.
Погледнете ги овие податоци. Ова е од истражувањето за изборите во Америка.
Во тоа истражување прашуваат
нешто што се вика рангирање по термометар.
Значи, колку топло или ладно се чувствувате за, знаете,
Индијанците, војската, републиканската партија,
демократската партија, сите разни групи во Американскиот живот.
Сината линија покажува колку топло се чувствуваат демократите
за демократите, и тие ги сакаат.
Знаете, рангот во 70-тите на скала од 100.
Републиканците ги сакаат републиканците. Тоа не е изненадување.
Но кога ќе ги погледате рангирањата што не се внатре-партиски
ќе видите дека сакањето е пониско, но всушност
кога прв пат ги видов овие податоци, бев изненаден.
Тоа всушност не е толку лошо. Ако се вратите назад во времето на Картер или Реган,
тие ја рангираа другата партија околу 43, 45. Не е лошо.
Оди надолу малку,
но видете што се случува во времето на Буш и Обама.
Пропаѓа. Нешто се случува овде.
Моралниот електромагнет повторно се вклучува,
и денес, скоро,
демократите навистина не ги сакаат републиканците.
Републиканците навистина не ги сакаат демократите. Ние се менуваме.
Како моралниот електромагнет да влијае и на нас.
Како да е ставен во двата океани и да ја тегне земјата на два дела,
лево и десно во нивни сопствени територии
како Bloods-ите и Crips-ите (две познати спротиставени банди).
Има многу причини зошто ова ни се случува,
и многу од нив не можеме да ги поправиме.
Никогаш повторно нема да имаме политичка класа
која е создадена од искуството на заедничка борба
во Втора светска војна против заеднички непријател.
Никогаш повеќе нема да имаме само три телевизии
од кои сите се релативно центристички.
И никогаш нема да имаме голема група на конзервативни јужни демократи
и либерални северни републиканци кои ќе прават
да има преклопување за двопартиска соработка.
Така, од многу причини, тие декади по Втората светска војна
беа историска аномалија.
Верувам дека никогаш нема да се вратиме на тоа ниско ниво на поларизација.
Но има многу што може да се направи. Има дузина
реформи што можеме да ги направиме кои ќе ги направат работите подобри,
бидејќи многу од нашето нефункционирање може да се следи назад дирекнто
до нештата што конгресот ги направи во 1990-тите
што создаде многу пополаризирана и нефункционална институција.
Овие промени се опишани во многу книги.
Овие две ги препорачувам.
и тие предлагаат еден куп реформи.
Ќе ги групирам во три широки класи.
Ако мислите дека ова е проблем на нефункционална,
хипер-поларизирана институција, првиот чекор е
да направите сѐ што може за помалку хипер-партијци да бидат избрани,
а кога имате затворени партиски избори,
и кога само најпосветените републиканци и демократи гласаат,
тогаш ги номинирате и бирате само најектремните хипер-партијци.
Така, отворени партиски избори ќе го направат проблемот многу полесен.
Но проблемот не е примарно дека избираме лоши луѓе за конгресот.
Од моето искуство и од она што сум го чул од луѓе од конгресот,
повеќе од луѓето што одат во конгресот се добри, работливи,
интелегентни луѓе кои навистина сакаат да решаваат проблеми,
но штом ќе стигнат таму, приморани се
да играат игра која наградува хипер-партизираност
и казнува независно мислење.
Излезеш ли од редот, ќе бидеш казнет.
Има многу реформи што може да ги направиме
кои ќе делуваат против ова.
На пример, пресудата "Citizens United" е катастрофа,
бидејќи значи дека има пиштол од пари прилепен на твоето чело,
и ако излезеш од линијата и пробаш да посегнеш преку преминот,
има тон пари што ќе му бидат дадени на твојот противник
за сите со помош на негативно рекламирање да бидат натерани да мислат дека ти си одвратна личност.
Третата класа реформи е дека мораме да ја промениме
природата на социјалните врски во конгресот.
Политичарите што ги сретнав се генерално многу екстровертни,
пријателски настроени, социјално вешти луѓе
и тоа е природата на политиката. Мора да создаваш врски,
правиш зделки, да задоволуваш, ласкаш,
мора да ги користиш личните вештини,
и така политиката функционирала од секогаш.
Но во почетокот на 1990-тите конгресот
го смени календарот
така што сета работа се прави во средина на неделата.
Денес, конгресмените долетуваат во вторник наутро,
се борат два дена и одат дома во четврток вечер.
Не ги селат своите фамилии во Вашингтон.
Не ги среќаваат своите партнери и деца.
Нема повеќе врски таму.
И да се раководи конгресот без човечки односи
е како да се вози кола без масло во моторот.
Треба ли да бидеме изненадени кога целата работа смрзнува
и пропаѓа во парализа и поларизација?
Проста промена во законодавниот календар,
што ќе овозможи развлекување на работата во 3 недели
и потоа недела дома,
ќе ги смени основните односи во конгресот.
Значи има многу што треба да се направи, но кој ќе ги натера да го направат?
Има повеќе групи што работат на ова.
No Labels и Common Cause мислам
имаат многу добри идеи за промените што треба да ги направиме
за нашата демократија да биде почувствителна и нашиот конгрес поефективен.
Но би сакал да ја дополнам нивната работа
со мал психолошки трик, и тој е ова.
Ништо не ги зближува луѓето заедно како заедничка закана
или заеднички напад, посебно напад од надворешен непријател,
освен се разбира, ако таа закана не удри по нашата поларизирана психологија,
и тогаш, како што реков претходно, да не подели уште повеќе.
Некогаш некоја закана може и да не поларизира.
Но што ако ситуација со која се соочуваме не е една закана
туку повеќе е дека
толку многу работи надоаѓаат
што едноставно е „Почнете да пукате, сите,
мораме заедно да работиме, почнете да пукате.“
Бидејќи всушност, се соочуваме со оваа ситуација.
Овде сме како држава.
Еве уште еден астероид.
Сите сме виделе верзии од овој график, нели,
кој покажува промени во богатството од 1979,
и како што можете да видите, речиси сите придобивки во богатство
се отидени во горните 20% и посебно во врвните 1%.
Растечка нееднаквост како ова е асоцирана
со многу проблеми за една демократија.
Посебно, тоа ја уништува способноста да си веруваме,
да се чувствуаме дека сме во ист брод, затоа што е очигледно дека не сме.
Некои од нас си седат безбедно во гигантски приватни јахти.
Други се држат за тенка гранка што плови.
Не сме во истиот брод и тоа значи
дека никој не сака да се жртвува за заедничко добро.
Левицата вриска за овој астероиод веќе 30 години
а десницата вели “Што? Хм? Нема проблем. Нема проблем.“
Сега,
зошто ни се случува ова? Зошто се зголемува нееднаквоста?
Една од најголемите причини, по глобализацијата,
е овој четврт астероид,
растечки број на вонбрачни деца.
Овој график прикажува постојан раст на раѓања надвор од брак
од 1960-тите.
Повеќето деца од шпанско и црно потекло се родени од немажени мајки.
Белите се на тој пат исто така.
За декада или две повеќето Американски деца
ќе бидат родени во домови без татко.
Ова значи дека многу помалку пари ќе доаѓаат во домот.
Но не само пари. И стабилност наспроти хаос.
Како што знам од работата со деца од улица во Бразил,
дечкото на мајката често е многу, многу опасна личност за децата.
Десницата вриска за овој астероид од 1960-тите,
а левицата вели: „Не е проблем. Не е проблем“.
Левицата беше многу неволна да рече
бракот е добар за жените и децата.
Да бидам јасен. Не ги обвинувам жените.
Повеќе сум критичен кон мажите
кои не сакаат да преземат одговорност за нивните деца
и кон економски систем кој прави да биде тешко
за многу мажи да заработат доволно за да ги издржуваат тие деца.
Но дури и да не обвинувате никого, сепак тоа е државен проблем,
и едната страна била поконцентрирана на него отколку другата страна
Њу Јорк Тајмс конечно го забележа овој астероид
со насловна страница минатиот јули
прикажувајќи како падот на бракот придонесува кон нееднаквоста.
Стануваме нација на две класи.
Кога Американците одат на факултет и се земаат меѓу себе,
имаат многу ниски стапки на развод.
Заработуваат многу пари, ги инвестираат тие пари во своите деца,
некои од нив стануваат тигрици мајки,
децата израснуваат во цел свој потенцијал,
и стануваат
првите две линии во овој график.
И потоа тука се сите други:
децата што немаат корист од стабилен брак,
во кои не се инвестира многу,
кои не растат во стабилна околина,
и кои стануваат последните три линии од овој график.
Уште еднаш гледаме дека овие два графици покажуваат иста работа.
Како и претходно имаме проблем и мораме да почнеме да работиме на ова,
мораме да направиме нешто,
и што е проблемот со вас луѓе што не ја гледата мојата закана?
Но ако сите ги извадат своите партиски завеси
ќе видиме дека овие два проблеми
всушност можат најлесно да се решат заедно.
Затоа што ако навистина се грижите за нееднаквоста на приходот,
можеби ќе сакате да зборувате со некои христијански групи
кои работат на начини за промовирање на бракот.
Но тогаш ќе се соочите со проблемот дека
жените генерално не сакаат да се омажат со некој
што нема работа.
Па ако навистина се грижите за зајакнување на семејствата,
треба да зборувате со некои либерални групи
кои работат на промовирање на образовна еднаквост,
кревање на минималната плата,
кои бараат начини да спречат многу мажи
од тоа да бидат вовлечени во кривичниот систем
и извадени од пазарот за брак засекогаш.
За заклучок, има барем четири астероиди што одат кон нас.
Колкумина од вас можат да ги видат сите четири?
Кренете ја ракате сега ако сте спремни да признаете
дека сите четири се државни проблеми.
Кренете рака.
Во ред. Речиси сите.
Па честитки. Вие се првите членови
на клубот на астероиди, што е клуб
за сите Американци кои се спремни да признаат
дека другата страна всушнст можеби е во право.
Во клубот на астероиди не почнуваме со барање на заеднчка основа.
Заедничка основа често многу тешко се наоѓа.
Не. Почнуваме со барање на заеднички закани
затоа што заеднички закани прават заедничка основа.
Сега, дали сум наивен? Дали е наивно да се мисли
дека луѓето можат да го положат оружјето
и левото и десното да работат заедно?
Не мислам дека е така затоа што се случува,
не често, но има повеќе примери кои покажуваат натаму.
Ова е нешто што можеме да го направиме.
Затоа што Американците на двете страни се грижат за падот на учтивоста
и тие формираа дузина организации
на национално ниво, како оваа,
па сѐ до многу локални организации,
како To The Village Square во Талахасе, Флорида,
која се обидува да ги спои државните водачи
за да создаде човечки односи
кои се потребни за решавање на проблемите на Флорида.
Американците на двете страни се грижат за светската сиромаштија и СИДА,
и за многу хуманитарни прашања,
либералите и евангелистите се всушност природни сојузници,
и некогаш навистина работеле заедно
за да решаваат проблеми.
И најизненадувачки за мене, тие понекогаш гледаат
еднакво на прашањето за кривична правда.
На пример, стапката на затворање, затворската популација
во оваа земја четворократно се золемила од 1980.
Ова е општествена катастрофа,
и либералите се многу загрижени за ова.
Southern Poverty Law Center често се бори
против затворско-индустрискиот комплекс, се бори да го спречи системот
што вовлекува повеќе и повеќе сиромашни млади мажи.
Но дали конзервативците се среќни со ова?
Па Грувер Норквист не е, затоа што овој систем
чини неверојано многу пари.
И така бидејќи затворско индустрискиот комплекс
ги банкротира нашите држави и кородира нашите души,
групи на фискални конзервативци и христијански конзерватици
формираа група што се вика Right on Crime.
И повремено работеа заедно со Southern Poverty Law Center
за да се спротиват на градењето на нови затвори
и на реформи кои ќе го направат правниот систем
поефикасен и похуман.
Значи ова е можно. Можеме да го направиме.
Затоа да се упатиме на борбените позиции,
не да се бориме еден со друг,
туку да почнеме да ги одбиваме овие надоаѓачки астероиди.
И нашата прва мисија нека биде да го притиснеме конгресот
да се реформира, пред да биде предоцна за нашата држава.
Благодарам. (Аплауз)
Како тоа, како можеме да ја истражуваме
флората на вирусите кои не опкружуваат и да и помогнеме на медицината ?
Како можеме да го претвориме нашето кумулативно знаење од вирусологијата во едноставна,
прирачна, единствена дијагностичка алатка?
Сакам да претворам се што знаеме во моментов за откривање вируси
и спектарот вируси кои постојат
во, да речеме, мал чип.
Кога почнавме да размислуваме за овој проект --
како би направиле единствена дијагностичка алатка
да бараме секакви патогени истовремено --
да речеме има некои проблеми со оваа идеја.
прво, вирусите се доста комплексни,
но тие исто така еволуираат многу брзо.
Ова е Picornavirus.
Picornavirus-ите -- се оние кои ги вклучуваат
настинката и полиото, ваквиот тип работи.
Ја гледате надворешната обвивка на вирусот,
и жолтата боја тука се деловите на вирусот
кои еволуираат многу, многу брзо,
а сините делови не еволуираат многу брзо.
Кога размислуваме да правиме пан вирусни реагенси,
обично деловите кои брзо еволуираат се проблем,
бидејќи како да откриеме нешто ако цело време се менува?
Но еволуцијата е баланс:
онаму каде има брза промена, имате и ултра-конзервација --
работи кои скоро не се менуваат.
и така го разгледавме ова малку повнимателно,
и ќе ви ги покажам овие податоци.
ова се работи кои може да ги направите на компјутер.
Земавме купче мали Picornavirus-и,
како настинката, полио итн.,
и ги разделивме во мали сегменти
и земете го овој прв пример, кој се вика Coxsackievirus,
и разделете го во мали прозорчиња.
и ги обоивме овие мали прозорчиња сино
ако друг вирус има исто така идентична секвенца од неговиот геном
со овој вирус.
Овие секвенци овде горе --
кои, патем, не ни содржат протеини --
се речиси апсолутно идентични со сите овие,
па така можам да ја користам секвенцата како маркер
да детектирам широк спектар на вируси,
без да морам да правам нешто индивудално.
Е сега, тука има поголем диверзитет:
туке работите еволуираат брзо.
Овде долу гледате поспора еволуција: помалку диверзитет.
Е сега, додека да стигнеме од овде до, да речеме,
акутен вирус на парализирање на пчели --
веројатно е лош ако сте пчела --
овој вирус нема речиси никаква сличност со Coxsackievirus,
но можам да ви гарантирам дека секвенците кои се најзачувани
кај вирусите од десната страна на екранот
се во идентични региони овдека.
Така може да ги опфатиме регионите на ултра-конзервација
низ еволуцијата -- како овие вируси еволуирале --
само со бирање на ДНК елементите или РНК елементите
во овие региони да ги претставиме на чипот како детекциски реагенси.
ОК, тоа го направивме но како ќе го изведеме ?
Па, долго време, уште од факултет,
се занимавав со правење ДНК чипови --
т.е., печатење ДНК на стакло.
И тоа е она што го гледате овде:
Овие мали точки се ДНК закачена на стакло,
и можам да ставам илјадници на нашиот стаклен чип
и да ги користам како реагенс за детекција.
го однесовме нашиот чип кај Hewlett-Packard
и ги користевме нивните атомски микроскопи на една од овие точки,
и ова може да се види:
Можете да ги видите нишките на ДНК како се исправени на стаклото.
Така, она што правиме е едноставно печатење на ДНК на стакло --
мали исправени линии -- и овие ќе бидат маркери за разни патогени(болести).
ОК, направив мали роботи во лабораторија за да ги правам чиповите,
но многу сакам да ја споделувам технологијата.
ако имате доволно пари да купите Тојота Камри,
Можете да направите и еден од овие,
и поставивме детален направи сам опис на интернет, бесплатно,
со во основа делови од продавница --
можете да си изградите ДНК печатар во вашата гаража.
Ова е најбитнот дел со познатото Стоп копче.
( Смеа )
Секоја битна машина мора да има вакво црвено копче.
Но, навистина е многу робусна.
Можете навистина да правите ДНК чипови во гаражата,
и да декодирате некој генетски програм многу брзо. Tоа е многу забавно.
(Смеа)
и така што направивме -- и ова е многу кул проект --
почнавме да правиме чип за респираторни вируси.
Зборував околу тоа --
знаете, ситуацијата кога одите на доктор
и не успеваат да ве дијагностицираат?
е па, ние во основа ги ставивме сите човечки респираторни вируси
на еден чип, и додадовме и херпес вирус --
мислам , зошто не?
Првото нешто што го правите како научник е,
мора да се погрижите работите да функционираат.
Така земавме разни култури на ќелии
и ги инфициравме со различни вируси,
и флуоресцентно ги обележавме во нуклеидната киселина,
генетскиот материја кој припаѓа на овие ткивни култури --
најповеќе вирусни работи -- и ги ставивме во на чипот да видиме каде ќе се задржат.
Сега, ако ДНК секвенцата одговара, тие ќе останат заедно,
а ние може да ги погледнеме точките.
и ако точките се осветлат, знаеме дека има некаков вирус тука.
Овака изгледа еден од овие чипови,
и овие црвени точки се всушност сигнал кој доаѓа од вирусот.
и секоја точка претставува различно семејство вируси
или видови на вируси.
и така, тоа е тежок начин на гледање на работите,
па ќе ги енкодирам работите , колку овој мал баркод,
групирани по семејства, за да може да ги видите резултатите на интуитивен начин.
Што направивме, земавме култури на ткиво
и ги инфициравме со adenovirus,
и може да ја видите жолтата баркод линија веднаш до adenovirus-от.
Истотака, го инфициравме со parainfluenza-3 --
тоа е парамуксиовирус -- и го гледате малиот баркод овде.
и тогаш го зедовме и респираторниот syncytial вирус.
ова е проблемот на амбулантите насекаде --
тоа е како мрсулавост, во основа...??????
(смеа)
Може да видите -- се гледа дека овој баркод е истата фамилија,
но се разликува од parainfluenza-3,
кој може многу да ве настине.
Така добиваме уникатен потпис, отпечаток за секој вирус.
Полио и Rhino: тие се истото семејство, многу се блиску еден до друг.¼
Rhino e обичната настинка, а сите знаете што е полио,
и може да видите дека двата потписи се различни.
и Капосиевиот, саркома поврзан херпес вирус
дава доста добар отпечаток.
И не е една лента или слично
која вели дека има вирус од одреден тип;
Тоа е баркод кој во главно ја преставува целата работа.
Ок, може да го видиме rhinovirus-от --
а ова е зголемен rhinovirus-овиот баркод --
но што со различните rhinovirus-и?
Како да знам кој rhinovirus го имам ?
Потојат 102 познати варијанти на обичната настинка,
а само толку се бидејќи на луѓето им здосадило да ги собираат:
има нови секоја година.
Така еве 4 различни rhinovirus-и,
и може да видите дури со голо око,
без некакви специјална компјутерска обработка
алгоритми за препознавање обрасци
дека може да ги разликувате баркодовите еден од друг.
Сега, ова е на некој начин евтин аргумент,
бидејќи ја знам генетската секвенца на сите овие rhinovirus-и ,
и всушност го дизајнирав чипот
кој експлицитно ќе може да ги разликува,
но што со rhinovirus-и кои никогаш не биле секвенцирани ?
Нив не им ја знаеме секвенцата, само ги лоциравме на терен.
Еве 4 rhinovirus-и
за кои никогаш ништо не сме знаеле --
никој не ги секвенцирал-- и може да видите исто така
дека добивате уникатни и различни карактеристики.
Можете да си претставите да изградите библиотека, било вистинска или виртуелна,
со отпечаток на секој вирус.
Но тоа е повторно, ловење риба во буре, нели?
Ги имате културите на ќелиите, има многу вируси.
Што со вистински луѓе?
Не можете да ги контролирате вистинските луѓе , како што знаете.
Немате поим што некој ќе искашла во чашата,
и веројатно ќе биде комплексно, нели ?
може да содржи многу бактерии, повеќе вируси,
и секако генетски материјал од човекот,
и како да се справиме со ова?
и како да примениме позитивна контрола овде ?
Па, доста е едноставно.
Ова сум јас , ми прават назално миење.
И идејата е , ајде експериментално да внесеме вирус во луѓе
за ние -- ова е се одобрено ,патем; им плативме на луѓето.
И во основа ние експериментално заразивме луѓе
со вирусот но обичната настинка.
Или, уште подобро, ајде да земеме луѓе од
итна помош --
со недефинирани, прибрани од средината респираторни инфекции.
Немате поим што се влегува низ тие врати.
Да почнеме прво со позитивната контрола,
каде знаеме дека личноста била здрава.
добиваат вирус во носот,
да видиме што ќе се случи.
Ден нула: ништо не се случува.
тие се здрави; -- тоа е вчудовидувачки.
Всушност, мислевме дека носната шуплина може да е полна вируси
дури и кога се шетате здрави.
Доста е чиста. Ако сте здрави, доста сте чисти.
Ден 2: Добиваме доста робусна rhinovirus-на карактеристика,
и е доста слична на она што го добивавме во лабораторијата
правејќи ги нашите експерименти на ткивните култури.
Тоа е супер, но повторно, евтин аргумент , нели?
Напикавме тон вирус во носот на човекот. така --
(Смеа)
-- мислам , сакавме да работи. Тој навистина имаше настинка.
Значи, што со луѓето што влегоа од улицата ?
еве две индивидуи претставени со нивните анонимни ID кодови.
Двајцата имаат rhinovirus-и; а ние никогаш не сме ја виделе оваа карактеристика во лабораторијата.
Ги секвенциравме деловите од нивните вируси;
тие се нови rhinovirus-и никој што досега не ги видел.
запомнете, нашите еволутивно-конзервирани секвенци
ги користиме на оваа сонда и ни помагаат да откриеме
дури и необични и неоткриени вируси,
затоа што бараме она што е конзервирано низ еволуцијата.
еве уште еден човек. овде можете сами да ја откриете дијагнозата.
Различните блокови ги претставуваат
различните вируси во парамиксовирус фамилијата,
па така можете да одите надолу по блоковите
и да видите каде е сигналот.
аха, значи нема canine distemper; што веројатно е добро.
(Смеа)
Но кога ќе стигнете до блок 9,
гледате дека има респираторен syncytial вирус.
можеби имаат деца. и тогаш исто така гледате,
на кое семејство припаѓа: RSVB се појавува овде.
тоа е одлично.
еве уште еден човек , испитан на два ралични дена --
повторна посета на клиниката.
Оваа личност има parainfluenza-1,
и може да ја забележите оваа мала лента овде
за Sendai вирус: тоа е глувчешка parainfluenza.♫
Генетските врски се многу блиски таму. Тоа е многу интересно.
Така го изградивме чипот.
Направивме чип кој го има секој познат вирус што досега сме го откриле.
зошто не? секој растителен вирус, секој инсектов вирус, секој морски вирус.
Се што можевме да добиеме од GenBank --
тоа е, националната база на секвенци.
Сега го користиме чипот. и за што го користиме ?
Најпрво, кога имате голем чип како овој,
ви треба малку повеќе информатика,
па дизајниравме систем за автоматска дијагноза.
и идејата е, да имаме виртуелни секвенци --
бидејќи никогаш нема да успееме да ги прибереме сите вируси;
тоа би било буквално невозможно. Но можеме да ги прибереме виртуелните каратеристики,
и да ги споредиме и со нашиот претходен резултат,
које е комплексна мешавина, и да дадеме некој вид на бодови
за колку нешто личи на rhinovirus или слично.
и еве како таа машина изгледа.
Ако, на пр., сте користеле култура на ќелии
која е хронично инфицирана од папилома,
добивате отчитување овде,
и нашиот алгоритам вели дека е најверојатно папилома тип 18.
и тоа Е , всушност, она со кое што овие култури на ќелии се
хронично инфицирани.
ајде да направиме нешто потешко.
да го ставиме автоматот во клиниката.
Кога некој ќе се појави, и болницата не знае што да прави
затоа што не можат да го дијагностицираат, ни се јавуваат нам.
Тоа е идејата, и ние ова го правиме во Заливската област.
Така, овој случај се појави пред 3 недели.
Имавме 28 годишна здрава жена, што не патувала,
(нејасно), не пуши, не пие.
10 дневна историја на треска, ноќно потење, крвава плунка --
искашлува крв -- болки во мускулите.
Отишла во клиниката, и тие и дале антибиотици, нели,
и ја пратиле дома.
таа се вратила после 10 дена трески, нели -- сеуште имала треска --
и сега е хипоксична -- нема доволно кислород во дробовите.
и направиле КТ снимка.
Нормално дробнокрило е целото темно и црно овде.
сета оваа бела материја -- не е на добро.
Оваа разгранета структура значи дека има воспаление;
многу веројатно има инфекција.
Ок. Тогаш пациентот е третиран
со трета генерација на цефалоспорин антибиотик, и доксицилин,
и на третиот ден, тоа не помогна, таа прогресираше во акутно откажување на дробовите.
мораа да ја интубираат, и ставија цевка во грлото
и почнаа механички да ја вентилираат.
веќе не можеше да дише самата.
Што да се прави следно? Не знам.
сменија антибиотици, па се префрлија на уште еден антибиотик,
и тамифлу, кое --
не е јасно зошто мислеле дека има грип --
ама се префрлиле на тамифлу.
и 6тиот ден, во основа докторите се откажале.
Правите биопсија на белодробно крило кога немате други опции.
има 8 процентна смртност само од процедурата.
и во основа -- и што научија од тоа ?
ја гледате нејзината биопсија.
Не сум патолог, ама не можете многу да заклучите од ова.
се што може да заклучите е дека има отекување: бронхиолитис.
недоволно јасно: тоа е извештајот од патологот.
и така, што ја тестирале ?
Имале нивни тестови , се разбира,
и ја тестирале на преку 70 видови серии,
за секоја бактерија и габа и вирусна серија
која можете да ја купите:
САРС, метапнеумовирус, ХИВ, РСВ -- сите овие.
и се беше негативно, преку 100,000 долари скапи тестови.
Мислам, отишле до максимум со оваа жена.
и на 8-иот ден во болницата, ни се јавија нам.
ни дадоа ендотрактен аспират --
знаете, малку течност од грлото,
од цевката што одеше долу -- тоа ни го дадоа.
го ставивме на чипот; и што гледаме? Па , видовме parainfluenza-4.
Што е поѓаволите parainfluenza-4?
Никој не тестира за parainfluenza-4. Никому не му е гајле за неа.
всушност , не е ни секвенцирана многу.
само мал дел е секвенциран.
Речиси нема епидемиолошки истражувања за неа.
Никоје не би ја ни разгледувал,
бидејќи никој не мислеше дека може да предизвика респираторно откажување.
А зошто е така ? поради незнаење. Нема податоци --
да подржат дали предизвикува сериозни или благи болести.
јасно , имаме случај на здрава жена која не може да се илечи.
Ок, тоа е еден случај.
Ќе ви кажам уште една работа во последните 2 минути.
која е необјавена -- ќе се објави утре --
и е интересен случај како може да го користите чипот
за да најдете нешто ново и да отворите нова врата.
Рак на простата. Не мора да ви дадам статистики
за рак на простата. Повеќето ги знете:
3-та водечка причина за смрт од рак во САД.
Многу ризични фактори,
но постои генетска предиспозиција за рак на простата.
за можеби 10 проценти од раковите на простата,
има луѓе кои имаат предиспозиции за тоа.
Првиот ген кој беше мапиран во вкупните студии
за овој, ран рак на простата, беше генот наречен RNASEL.
Што е тоа ? тоа е ензим за одбрана од вируси.
Па седиме и си размислуваме,
Зошто би ја имале луѓето оваа мутација,
дефект на вирусниот одбранбен систем, кој предизвикува рак на простата?
нема смисла -- освен можеби ако не е вирус.
и така ставивме тумори -- сега имаме над 100 тумори -- на нашиот чип.
и знаеме кој има RNASEL дефект и кој нема.
ви го покажувам сигналот од чипот овде,
и ви го покажувам блокот за ретровирусни олиго .
и она што ви го кажувам ове од сигналот е,
дека луѓето што имаат мутација на овој антивирусен одбранбен ензим,
и кои што имаат тумор, често имаат -- 40% од случаите --
карактеристика која открива нов ретровирус.
Ок, тоа е доста лудо. Што е тоа ?
така го клонираме целиот вирус.
Најпрво, ќе ви кажам една автоматизирана предикција ни кажа
дека е многу сличен со глувчешки вирус.
Но тоа не ни кажува многу,
па така всушност ја клониравме целата работа.
и вирусниот геном што ви го покажувам тука ?
тоа е класичен гама ретровирус, но е тотално нов;
никој не го видел до сега.
неговиот најблизок роднина е, всушност, од глувци,
и така може да го наречеме ксенотропски ретровирус,
бидејќи инфицира и други видови освен глувци.
и ова е филогенетско дрво
за да видиме како е поврзан со другите вируси.
и потоа го направивме на многу пациенти досега,
и може да речеме дека сите се независни инфекции.
Сите го имаат истиот вирус,
но доволно се ралични за да има причина да веруваме
дека се независно добиени.
дали е навистина во ткивото ? И ќе завршам со ова. Да.
земавме пресеци од биопсија на ткиво од тумор
и користевме материи за да го лоцираме вирусот,
и најдовме клетки каде постоеја вирусни честички.
овие луѓе навистина го имаат вирусот.
Дали овој вирус предизвикува рак на простата ?
Ништо што кажувам не имплицира последователност. Не знам.
Дали е врска со онкогенеза ? Не знам.
Дали е случај каде овие луѓе се поосетливи на вируси ?
Можеби. И може да нема врска со ракот.
Но тоа е вратата .
Имаме силна асоцијација меѓу присуството на овој вирус
и генетска мутација која е поврзана со рак.
Таму сме сега.
Така, се плашам, отвора повеќе прашања од одговори,
но тоа е она, знаете, во што е добра науката.
Сево ова е направено од луѓе во лабораторија;
Не можам да превземам заслуга за овие работи.
ова е соработка меѓу мене и Дон.
Ова е човекот кој го почна проектот во мојата лабораторија,
и ова е човекот кој ги работи опитите околу простатата.
Ви благодарам многу.
Во основа, се случува огромен демографски настан.
И можеби минувањето на 50-от процент на урбанизација
е економска точка на прекршување. Така светот сега е изврзана мапа.
До скоро Париз, Лондон и Њу Јорк беа најголемите градови.
Она што го имаме сега е крајот на растот на Западот. Тоа е завршено.
Вкупните бројки се зачудувачки.
Што всушност се случува? Па, селата низ светот се празнат.
Прашањето е, зошто?
И еве ја неромантичната вистина -- Градскиот воздух те прави слободен,
како што велеа во ренесансна Германија. Така некои луѓе одат во места
како Шангај, но највеќе одат во дивите градови каде владее естетиката.
Овие не се навистина луѓе притиснати од сиромаштијата.
Тоа се луѓе што се обидуваат да излезат од сиромаштијата најбрзо што можат
Тие се доминантните градители и во најголем број случаи, доминантните дизајнери.
Имаат самоделска инфраструктура и динамичен урбан живот.
Една шестина од бруто домашниот производ на Индија доаѓа од Мумбаи
Тие константно се надградуваат, и во неколку случаи, помага и владата.
Едукацијате е главниот настан што се случува во градовите.
Што се случува на улиците на Мумбаи?
Ал Гор знае. Во основа секакви активности.
Нема невработеност во дивите градови. Сите работат.
Една шестина од човештвото е таму. Наскоро ќе биде уште поголем процент од овој.
Еве ја првата поента.
градовите ја имаат деактивирано популациската бомба.
И еве ја втората поента.
Тоа се вестите од центарот. Еве ги во перспектива.
Ѕвездите сјаеја врз животот на земјата со милијарди години.
Сега ние сјаеме малку назад.
Ви Благодарам.
Она што мислев да го направам
е да започнам со просто барање до вас.
Би сакал сите вие
да застанете за момент,
вие бедни слабаци,
и да размислите за вашето мизерно постоење.
(Смеење)
Тоа беше советот
што Св. Бенедикт им го даде на своите запрепастени следбеници
во петиот век.
Тоа беше советот што решив да го следам и самиот
кога наполнив 40 години.
Сè до тој момент, јас бев класичен корпорациски војник -
јадев премногу, пиев премногу,
работев премногу напорно,
и го запоставував своето семејство.
И тогаш, решив дека ќе се обидам
да го променам својот живот.
Особено, решив
дека ќе се обидам да го решам трнливото прашање
за воспоставување на рамнотежа помеѓу работата и животот.
Па, се повлеков од работата,
и, поминав една година дома
со мојата сопруга и четирите мали деца.
Но, сè што научив за балансот меѓу работата и животот
во текот на таа година
беше што увидов дека е навистина лесно
да балансирам меѓу работата и приватниот живот
кога немав никаква работа.
(Смеење)
Не е многу корисна вештина,
особено кога парите ќе се истрошат.
Затоа, се вратив на работа,
и ги поминав тие седум години од тогаш
борејќи се, учејќи
и пишувајќи за рамнотежата меѓу работата и животот.
И, имам четири согледувања
кои би сакал да ги споделам со вас денеска.
Првото е,
ако општеството треба да напредува во однос на ова прашање,
потребна ни е искрена дебата.
Но, проблемот е
што многу луѓе зборуваат глупости
за рамнотежата помеѓу работата и животот.
Сите тие дискусии за флексибилно работно време,
неформални петоци
или породилно отсуство за татковците
само служат за да се замаскира клучното прашање,
кое всушност е
дека одредена работа или изборите на кариера
се фундаментално некомпатибилни
со тоа да се биде значајно посветен
секојдневно
на семејството.
Сега, првиот чекор во решавање на секој проблем
е сфаќањето на реалноста на ситуацијата во која се наоѓате.
А, реалноста на општеството во кое живееме
се илјадници и илјадници
луѓе насекаде
кои водат животи на тивок, а сепак врескачки очај,
кога напорно работат долги часови
на работни места што ги мразат.
за да си овозможат да ги купат нештата кои им се потребни
за да ги импресионираат луѓето кои им се допаѓаат.
(Смеење)
(Ракоплескање)
Мислам оти одењето на работа во фармерки и маичка во петок
не е навистина навлегување во решението на проблемот.
(Смеење)
Второто согледување што сакам да го дадам
е дека ние мораме да се соочиме со вистината
дека владите и компаниите
нема да го решат овој проблем за нас.
Ние треба да престанеме да гледаме надвор;
останува на нас, поединците,
да ги превземеме контролата и одговорноста
за видот на живот којшто сакаме да го водиме.
Ако вие не го креирате сопствениот живот,
некој друг ќе го направи тоа за вас,
а вам можеби и нема да ви се допадне
нивната идеја за балансот за кој зборуваме.
Особено е значајно -
ова не е на Интернет, нели, ќе ме отпуштат -
особено е значајно
никогаш да не го ставите квалитетот на својот живот
во рацете на комерцијална корпорација.
Не зборувам овде само за лошите компании -
кланиците на човечката душа како што јас ги нарекувам.
(Смеење)
Зборувам за сите компании.
Бидејќи, на сите комерцијални компании
им е својствено, и така се дизајнирани
да извлечат од вас
најмногу што можат.
Тоа е во нивната природа, тоа е во нивната ДНК,
тоа е тоа што тие го прават -
дури и добрите, добронамерни компании.
Од една страна,
отворањето на градинки во компанијата
е прекрасно и восхитувачки.
Но, од друга страна, тоа е кошмар;
тоа само значи дека вие поминувате повеќе време во одвратната канцеларија.
Ние мораме да бидеме одговорни
за поставување и јакнење
на границите кои ги сакаме во нашите животи.
Третото мое согледување е дека
мораме да бидеме внимателни
со временските рамки кои ги избираме
и според кои го цениме нашиот баланс.
Пред да се вратам на работа
после онаа година дома,
седнав
и напишав
детален, чекор-по-чекор опис
на идеално балансираниот ден
кој се стремев да го имам
И тоа изгледаше вака:
Да се разбудам добро одморен
по добро спиење.
Да имам секс.
Да го прошетам кучето.
Да појадувам со сопругата и децата.
Пак да имам секс.
(Смеење)
Да ги одвезам децата до училиште по пат кон канцеларијата.
Да работам три часа.
Да спортувам со пријател за време на паузата за ручек.
Да работам уште три часа.
Да се сретнам со некои пријатели во пабот на пијалок.
Да се одвезам дома за вечера
со сопругата и децата.
Да медитирам половина час.
Да имам секс.
Да го прошетам кучето. Пак да имам секс.
Да одам на спиење.
(Ракоплескање)
Колку често мислите дека имам таков ден?
(Смеење)
Мораме да бидеме реални.
Сè тоа не можете да го направите во текот на еден ден.
Потребна ни е продолжена временска рамка
според која го цениме балансот во нашиот живот,
но треба да ја продолжиме
без да паднеме во стапицата
на фразата „ќе имам живот кога ќе се пензионирам,
кога децата ќе пораснат и ќе го напуштат домот,
кога сопругата ќе се разведе од мене, моето здравје ќе се влоши,
ќе немам повеќе ни пријатели ни интереси.“
(Смеење)
Денот е прекраток, а „откако ќе се пензионирам“ е предолго.
Мора да постои некаква средина.
Четвртото согледување:
Мораме да ѝ пристапиме на рамнотежата
на урамнотежен начин.
Една пријателка ме посети минатата година -
и не ѝ пречи да ја раскажам приказнава - една пријателка ме посети лани
и рече, „Најџел, ја прочитав твојата книга.
И сфатив дека мојот живот е целосно неурамнотежен.
Животот ми е комплетно преовладан од работата.
Работам 10 часа дневно, правам нешто различно два часа дневно.
Сите мои врски беа неуспешни.
Не постои ништо друго во мојот живот
освен мојата работа.
Затоа решив да се соземам и да го решам проблемот.
Се зачленив во фитнес клуб.“
(Смеење)
Немам намера да се потсмевам,
но да се биде добар канцелариски глушец 10 часа дневно
не значи поурамнотежен, туку поподобен.
(Смеење)
Колку и да е физичката вежба корисна,
сепак има и други значајни делови во животот.
Постои интелектуалната страна, емоционалната страна,
духовната страна.
И, за да се воспостави рамнотежата,
верувам оти треба да ги запазиме
сите тие области -
не само да направиме 50 стомачни вежби.
Секако, тоа може да звучи застрашувачки.
Затоа што луѓето велат, „Нема шанси другар, јас немам време за вежбање;
а ти сакаш да одам в црква и да ѝ се јавувам на мама.“
И јас тоа го разбирам.
Навистина разбирам дека ова може да биде застрашувачко.
Но, еден инцидент што се случи пред неколку години
ми подари нова перспектива.
Мојата сопруга, која е некаде во публиката и денеска,
ми се јави во канцеларијата
и рече, „Најџел, треба да го земеш нашиот најмлад син,
Хери, од училиште.“
Затоа што таа требало да биде негде на друго место со останатите три деца истата вечер.
Заради тоа, јас излегов од канцеларија еден час порано тоа попладне
и го земав Хери од пред училиштето.
Се шетавме во паркот,
се забавуваме на нишалките, игравме некои смешни игри...
Потоа се искачивме до блискиот ресторан
земавме пица и чај,
па се шетавме до дома,
го искапив
и го облеков во „Бетмен“ пиџамките.
Потоа му прочитав една приказна
од Даловата „Џејмс и џиновската праска“.
Го ставив во креветчето, го покрив,
го бакнав на главчето и реков, „Добра ноќ, другарче“
и излегов од неговата соба.
Кога излегував од неговата соба,
тој рече, „Тато?“, јас прашав „Кажи, другар?“
Тој рече, „Тато, ова беше наубавиот ден
во мојот живот!“
А јас, ништо не направив,
не го однесов во Дизни паркот, не му купив Плејстејшн...
Мојата поента е:
малите работи се тие што значат многу.
Да бидете поурамнотежени
не бара драматичен пресврт во вашиот живот.
Со најмало вложување
на вистинските места,
можете радикално да го промените квалитетот на вашите врски
и квалитетот на вашиот живот.
Уште повеќе, мислам оти тоа
може да го промени општеството.
Затоа што, ако доволно луѓе го направат тоа,
можеме да ја промениме општествената дефиниција за успехот
поразлично од моронското просто сфаќање
дека оној со најмногу пари кога ќе умре е победник,
во поосмислената и урамнотежена дефиниција
за тоа како добро живеан живот изгледа.
И тоа е она, што јас мислам
дека е идеја која вреди да се рашири меѓу луѓето.
(Ракоплескање)
Изминатата година и пол
мојата екипа во Push Pop Press
и Чарли Мелчер со Melcher Media
работеа на изработката на
првата целосна интерактивна книга.
Насловена е како „Нашиот избор“
а нејзин автор е Ал Гор.
Ова е продолжение на книгата „Незгодна вистина“
каде се разгледуваат сите решенија
на климатската криза.
Книгата почнува вака. Ова е корицата.
Како што се врти земјината топка
можеме да видиме каде се наоѓаме.
Потоа можеме да ја отвориме книгата
и да пролизгаме по поглавјата
за да ја прелистаме книгата.
Или пак можеме долу да пролизгаме по страниците.
Ако сакаме да зголемиме некоја страница,
едноставно ја прошируваме.
И сето она што го гледате во книгата,
можете да го земете со два прста,
да го дигнете од страницата
и да го проширите.
Ако сакате да се вратите
за да продолжите со читањето,
свиткајте го и вратете го на страницата.
Истото важи и за ова - проширете го за да го отворите.
(Аудио) Ал Гор: Се сметам за
еден од многуте што
гледајќи ветерници, сметаат
дека се прекрасен додаток во пејзажот.
Мајк Матас: И така низ целата книга,
Ал Гор ќе ве прошета и ќе ви ги објасни сликите.
Оваа слика можете да ја видите и на интерактивна карта.
Приближете ја за да видите каде е направена.
Книгата содржи
над еден час документарни снимки
и интерактивни анимации.
Можеме да ја отвориме оваа
(Аудио) АГ: Највеќето современи ветерни турбини се состојат од голема ...
ММ: Веднаш се пушта.
И додека трае, можеме да ја поттргнеме снимката, за да погледаме во страницата,
снимката и понатаму тече.
Можеме и да оддалечиме за да ја добиеме содржината,
а снимката си трае.
Но една од најинтересните работи во книгава
се интерактивните инфографики.
Тука е прикажан ветерниот потенцијал
ширум Соединетите Држави
Но наместо само да даде приказ
можеме да истражуваме со прст
и да видиме, држава по држава,
баш колку ветерен потенцијал има секоја од нив.
Истото важи и за геотермалната енергија
и сончевата енергија.
Ова ми е меѓу омилените
Тука е прикажано ...
(Смеа)
(Аплауз)
Кога дува ветер,
сиот вишок енергија од ветерницата
се пренасочува во акумулаторот.
Ако кога ветерот почнува да замира,
сета вишок енергија се пренасочува кон куќата
светлата никогаш не се гаснат.
Целава книга не е предвидена само за iPad.
Работи и на iPhone.
На пример, почнувате да читате на iPad во дневната соба
а потоа си продолжувате на iPhone од онаму до каде што сте стасале.
Работи на ист начин.
Земате некоја страница.
Ја отворате.
Значи, ова е првиот наслов на Push Pop Press
„Нашиот избор“ од Ал Гор.
Благодарам.
(Аплауз)
Крис Андерсон: Ова е спектакуларно.
Дали сакаш да бидеш издавач,
да нудиш технологијава?
Која ти е дејноста?
Ова е нешто можат да го прават и други?
ММ: Да, изработуваме алатка
со која издавачите многу лесно можат да составуват ваква содржина.
Така, екипата на Melcher Media, која е на источното крајбрежје
а ние што го изработуваме овој софтвер сме на западното
ја зема нашава алатка
и секојдневно внесува слики и текст.
КА: Значи сакаш да го нудиш програмов на издавачи.
за со него да прават вака убави книги? (ММ: Да.)
Во ред. Мајк, ти благодарам.
MM: Благодарам. (КА: Со среќа.)
(Аплауз)
Денес сакам да ви зборувам за просперитетот,
за нашите надежи
за заеднички и траен просперитет.
И не само нашиот,
туку и оној на две милијарди луѓе низ светот
кои сѐ уште се хронично неухранети.
А во основата на сево ова лежи надежта.
Всушност, латинскиот збор за надеж
е вграден во зборот просперитет.
"Про-сперас", "сперас", надеж--
во согласност со нашите надежи и очекувања.
Иронично е, сепак,
што ние скоро буквално го истиснавме
просперитетот во поглед на парите и економскиот пораст.
А ги израснавме нашите економии толку многу
што сега сме соочени
со реална опасност
на поткопување на надежта --
трошејќи ги ресурсите, сечејќи ги прашумите,
испуштајќи нафта во Мексичкиот залив,
менувајќи ја климата --
и единственото нешто кое бар малку
успеа да го забави драстичниот раст на
јаглеродните емисии во последните две декади
е рецесијата.
А рецесијата, се разбира,
не е воопшто рецепт за надеж,
како што во моментов се уверуваме.
Па, како да сме фатени во стапица.
Голема дилема е прашањето за растот.
Не можеме да живееме со него, не можеме ни без него.
Сруши го системот или уништи ја планетата --
тежок е изборот; не е баш некој избор.
Нашиот најдобар начин да избегаме од ова всушност
е слепата верба
во нашиот памет, технологија и ефикасност,
дека ќе ги правиме работите поефикасно.
Да појаснам, немам ништо против ефикасаноста.
И мислам дека понекогаш сме паметни како вид.
Но мислам дека, исто така, треба да ги провериме бројките,
да се вратиме малку во реалноста.
Па, сакам да замислите свет,
во 2050, од околу 9 милијарди луѓе, кои сите
стремат да имаат примања како на западот.
Западњачки начин на живот.
Сакам да го поставам прашањето --
...ќе им ги дадеме тие два проценти годишен раст на приходите, и примањата секако,
затоа што веруваме во пораст.
И, сакам да го поставам прашањето:
колку далеку и колку брзо ќе треба да се движиме?
Колку паметни ќе треба да бидеме?
Колку многу технологија ќе ни треба
за да ги испочитуваме нашите јаглеродни цели?
Еве го мојот график --
на левата страна е каде сме сега.
Ова е јаглеродниот интензитет на економскиот пораст
на економијата во моментов.
Околу 770 грама јаглерод.
Во светот кој ви го опишувам
би требало да бидеме еве овде на десната страна
со 6 грама јаглерод.
Тоа е подобрување од 130 пати.
и тоа 10 пати подалеку и побрзо
од било што, што сме постигнале до сега во историјата на индустријата.
Можеби и можеме да го направиме, можеби е возможно, кој знае?
Можеби можеме да одиме и уште подалеку
и да направиме економија која ќе го елиминира јаглеродот од атмосферата,
нешто што ќе мораме да го направиме
до крајот на векот.
Ама, зарем не би требало најпрво да провериме
дали економскиот систем кој го имаме
е бар малку способен за остварување
на олку големо подобрување?
Сега, сакам да посветам неколку минути на динамиката на системот.
Малку е сложено и се извинувам поради тоа.
Ќе пробам да го парафразирам
во човечка терминологија.
Тоа отприлика изгледа вака.
Фирмите произведуваат домаќински добра - за нас -
и ни даваат приходи,
што е уште подобро, бидејки можеме да ги трошиме тие приходи
на уште добра и услуги.
Тоа се вика кружен тек на економијата.
Изгледа доволно безопасно.
Сакам да нагласам еден клучен аспект на овој систем,
а тоа е улогата на инвестицијата.
Инвестициите зафаќаат само
околу една петина од националниот доход
во повеќето модерни економии,
но игра апсолутно витална улога.
Во основа, инвестициите придонесуваат
да се стимулира порастот на потрошувачката.
Ова се случува на следниве начини -
трчаме по продуктивност,
која ги намалува цените и нѐ охрабрува да купуваме повеќе.
Но сакам да се концентрирам
на улогата на инвестицијата
во пронаоѓањето новини,
произведувањето и конзумирањето на нови работи.
Јозеф Шумпетер го нарекол ова
"Процес на креативна деструкција."
Тоа е процесот на производство и репродукција на новости,
постојана потрага за проширување на пазарите за потрошувачка,
конзумерски добра, нови конзумерски добра.
Е. овде станува интересно,
бидејки испаѓа дека човечките битија
имаат апетит за нови работи.
Ние обожаваме нови работи --
нови материјални работи сигурно --
но исто така нови идеи, нови авантури,
нови искуства.
Но и материјалното е битно,
затоа што во секое општество
кое го проучувале антрополозите
материјалните работи
функционираат како некој вид на јазик --
јазик на добра
симболичен јазик
кој го користиме за да си раскажуваме приказни едни на други --
приказни, на пример
за тоа колку сме ние важни.
Потрошувачката поттикната од статусот
вирее најдобро во јазикот
на новоста
И сега, одеднаш
имаме систем
кој ги врзува заедно економската структура и социјалната логика --
економските институции и ние луѓето
го движиме моторот на порастот.
Овој мотор нема само економска вредност;
туку и ги расфрла материјалните добра
неуморно низ системот,
воден од нашите незаситни апетити,
всушност, воден од нашето чувство на несигурност.
Адам Смит, пред 200 години,
зборувал за нашата желба
за живот без срам.
Живот без срам:
Во неговото време, тоа значело да имаш ленена кошула,
а денес, покрај кошулата,
ти треба и автомобил - хибрид,
HDTV, два одмори годишно на сонце,
Netbook и iPad, листата продолжува --
скоро неисцрпна понуда на добра,
се под водство на таа несигурност.
Дури и ако не ги сакаме,
треба да ги купуваме,
затоа што, ако не ги купиме, системот ќе крахира.
А за да се сопре крахот
последните две до три децении,
ја зголемивме снабденоста со пари,
ги проширивме кредитите и долгот,
се со цел луѓето да продолжат да купуваат ствари.
Се разбира, таа експанзија беше длабоко поврзана со кризата.
Но, сакам да ви покажам некои податоци сега.
Вака, во основа изгледа
овој систем на кредит и долг, само за Обединетото Кралство.
Ова беа последните 15 години пред крахот,
и како што може да видите, конзумерскиот долг драматично пораснал.
Бил над БДП три години по ред
точно пред кризата.
А во меѓувреме, личните заштеди драматично паднаа.
Уделот на заштедите, нето заштеди,
беше под нулата во 2008ма,
токму пред крахот.
Ова се луѓе со растечки долгови, луѓе кои си ги празнат заштедите,
само за да останат во игра.
Ова е чудна, да не речам перверзна приказна,
кажана со прости термини.
Ова е приказна за нас, луѓето
кои сме убедувани
да трошиме пари кои ги немаме
на ствари кои не ни требаат
за да оставиме краткотрајна импресија
на луѓе кои ништо не ни значат.
(Смеа)
(Аплауз)
Но пред да се предадеме на очајот,
можеби треба да се повратиме и да кажеме, "Дали го разбравме ова добро?
Дали луѓето се навистина вакви?
Дали навистина вака се однесуваат економиите?"
И скоро веднаш
налетуваме на неколку аномалии.
Првата е самата криза.
Кога е криза, рецесија, што сакаат да прават луѓето?
Тие се повлекувааат назад, сакаат да гледаат во иднината.
сакаат да трошат помалку и да штедат повеќе.
Ама штедењето е баш погрешен чекор
од перспектива на економскиот систем.
Кејнз ова го нарекува "парадокс на штедењето" --
штедењето го успорува закрепнувањето.
Па така, политичарите постојано не повикуваат
да го зголемуваме уште повеќе долгот,
да ги трошиме нашите заштеди уште повеќе,
само за да го повратиме ова шоу,
за да ја одржиме оваа економија базирана на пораст.
Тоа е аномалија,
Тоа е местото каде системот всушност е во расчекор
со тоа кои сме ние како луѓе.
Еве уште еден пример, комплетно различен:
Зошто
не ги правиме работите кои се толку очигледни дека треба да се направат
за да се избориме против климатските промени,
многу, многу прости работи
како купување енергетски ефикасни апарати,
поставување штедливи светилки, гасење на светлата кога не ни требаат,
поставување изолација на куќите?
Овие работи штедат јаглеродни емисии, штедат енергија,
ни заштедуваат пари.
Значи дали иако имаат совршена смисла во поглед на економичност,
сепак не ги правиме?
Па, имав мој личен увид на оваа тема
пред неколку години.
Беше Недела навечер, можеби попладне,
и беше скоро откако --
всушност, да бидам искрен, предолго откако --
се преселивме во новата куќа.
Најпосле стигнав да ги изолирам местата каде имаше провев,
поставувајки изолација околу прозорците и вратите
за да нема провев.
И мојата тогаш пет годишна ќерка
ми помагаше како што помагаат петгодишници.
Го правевме тоа некое време,
кога се сврте кон мене многу свечено и рече
"Дали ова навистина ќе ги спречи жирафите?"
(Промаја=Драфт, Жирафа=Жираф)
"Еве ги, жирафите."
Слушате како работи мозокот на петгодишникот.
Овие, интересно, се 400 милји северно од овде
кај Бероу-ин-Фурнс во Кумбрија.
Кој знае како влијаат на временските услови на Лејк Дистрикт.
Но всушност, тоа детско погрешно толкување
ми се залепи во главава,
затоа што, одеднаш ми стана јасно
зошто не ги правиме заслепувачки јасните работи.
Премногу сме зафатени со одбрана од жирафите --
Спремање на децата за на школо наутро,
стигнување на работа на време,
преживување на поплавата од мејлови
и посета на маркетите,
обезбедувајки ги продуктите, готвејки јадење,
бегството од неколку часа во вечерта
право кон телевизорот
или ТЕД онлајн,
поврзувајки ден за ден,
избегнувајки ги жирафите.
(смеа)
Која е целта?
"Која е целта на потрошувачот?"
Мери Даглас постави прашање во еден есеј за сиромаштијата
напишан пред 35 години.
"Целта е", рече таа
"Да се помогне во создавање на социјален свет
и да се пронајде своето место во него."
Тоа е длабоко човечна
верзија на нашите животи,
и е комплетно различна визија
од онаа која е централна
на овој економски модел.
Па, кои сме ние?
Кои се овие луѓе?
Дали сме ние овие луѓе во постојана потрага по новини,
хедонисти, себични индивидуалци?
Или можеби понекогаш можеме да бидеме
нешто како несебичниот алтруист
прикажан на овој преубав цртеж од Рембрант?
Па, всушност, психологијата кажува
дека има тензија --
тензија помеѓу себичното однесување
и однесувањето поткрепувајки ги другите.
Овие тензии имаат длабоки еволуциски корења,
па себичното однесување
е прифатливо во одредени ситуации --
при борба или бегство
Но однесувањето кое ги вклучува другите
е суштинско за нашата еволција
како социјални битија.
И веројатно уште поинтересна од наша гледна точка,
е тензијата помеѓу однесувањето во склад со потрагата за новини
наспроти традицијата и конзервацијата.
Новините се потребни кога има промени
и кога треба да се прилагодиш.
Традицијата е суштинска за да се постават темелите на стабилност
за да се подигне фамилија и да се формираат цврсти социјални групи.
Па еве, одеднаш,
гледаме во мапа на човечкото срце.
И таа одеднаш ни ја открива
сржта на работите.
Она што сме направиеле е - сме креирале економии.
Сме креирале системи,
кои систематски привилегираат, охрабруваат
еден мал дел
на човечката душа
и го запоставуваат остатокот.
Преку таа симболика, решението станува јасно,
затоа што според ова, истото не е
за промена на човечката природа.
Не е за ограничување на можностите,
туку повикува на отварање.
Решението е да си ја дозволиме слободата
да станеме луѓе во потполност
да ги препознаеме длабочината и ширината
на човечката психа
и да изградиме институции
за заштита на кршливиот внатрешен алтруист на Рембрант.
Што значи ова за економијата?
Како би изгледала економијата
ако ја ставиме таа визија за човечката природа
во нејзиното јадро
и ја протегнеме
по должината на овие ортогонални димензии
на човечката психа?
Па, би можело по малку да личи
како овие 4,000 компании со заеднички интерес
кои процутеа во Обединетото Кралство последниве 5 години
и слично на нив, порастот на Б компании во САД,
претпријатија
кои имаат еколошки и социјални цели
запишани во своите правилници
во нивната срж --
всушност, компании, како оваа, Екозија.
Би сакал, многу брзо да ви го покажам ова.
Екозија е интернет пребарувач.
Интернет пребарувачите функционираат
преку спонзорирани линкови
кои се појавуваат додека пребарувате.
Екозија работи на сличен начин.
Па можеме да го направиме тоа сега--
можеме да истражиме некој поим.
Еве на пример, Оксфорд, бидејки сме тука. Да видиме што ќе излезе.
Разликата со Екозија е
што во нејзиниот случај,
таа генерира приходи на истиот начин со другите прабарувачи,
но распределува
80% од тие приходи
за проектот за заштита на дождовните шуми во Амазон.
Еве пребаруваме поим.
Ќе кликнеме на Naturejobs.uk.
Во случај некој од вас да бара работа во рецесијава,
ова е правата веб страна.
Што ќе се случи после кликот
е дека спонзорот ќе и даде приходи на Екозија,
а Екозија дава 80% од нив
на проектот за заштита на дождовните шуми.
Зема профит од едно место
и го алоцира
за заштита на еколошки ресурси.
Тоа е поинаков вид на претпријатие
за нова економија.
Тоа е, ако сакате, форма
на еколошки алтруизам.
Можеби е баш тоа.
Што и да е,
Што и да претставува новата економија,
што нам ни треба економијата да прави, всушност
е да инвестира
назад во срцето на моделот
да ја обнови инвестицијата.
Само, сега инвестицијата
нема да биде
за немилосрдна и безумна
трка по пораст на потрошувачката.
Инвестицијата треба да е поинаква ѕверка.
Таа треба,
во новата економија,
да ги заштитува и негува
еколошките средства на кои се базира иднината.
Треба да биде за транзиција.
Треба да инвестира во ниско-јаглеродни технологии
и инфраструктури.
Мора да инвестираме, всушност,
во идејата за просперитет со смисла,
кој ќе обезбеди капацитети
за луѓето да напредуваат.
И се разбира, оваа задача има материјални димензии.
Би било бесмислено да зборуваме за развој на луѓето
ако тие немаат храна, облека и засолниште.
Но исто така е јасно дека просперитетот е повеќе од ова.
Тој има и социјални и психолошки цели --
семејство, пријателство,
посветеност, општество,
учество во животот на тоа општество.
И ова исто така
бара инвестиција,
инвестиција -- на пример, на места --
каде може да се поврземе,
каде може да учествуваме,
заеднички простори,
концертни хали, градини,
јавни паркови,
библиотеки, музеи, тивки центри,
места за уживање и прослави,
места за мир и размислување,
места за "негување
на сограѓанството,"
според убавата фраза на Мајкл Сандел.
Инвестицијата -- инвестицијата, после се, е само еден базичен економски концепт --
ништо повеќе, ништо помалку
од врска
помеѓу сегашноста и иднината,
споделена сегашност и заедничка иднина.
А ни треба таа врска за да размислуваме,
за да ја повратиме надежта.
Значи, да се навратам пак, со ова чувство на надеж
за двете милијарди луѓе
кои сеуште пробуваат да го живеат секојдневниот живот
на помалку пари од цената на макијато
од локалново кафуле.
Што можеме да им понудиме на тие луѓе?
Јасно е дека имаме одговорност
да им помогнеме да излезат од сиромаштијата.
Јасно е дека имаме одговорност
да направиме простор за раст
каде растот всушност е значаен за најсиромашните нации.
Исто така, јасно е дека никогаш нема да го постигнеме тоа
ако не сме способни да му дадеме значење на
смисолот на просперитетот во побогатите нации
просперитет кој е повеќе со смисла
а помалку материјалистички
од моделот базиран на пораст.
Значи ова не е само
западњачка пост-материјалистичка фантазија.
Всушност, еден африкански филозовф ми пиша
кога "Просперитетот без пораст" беше издаден,
истакнувајки ги сличностите
помеѓу овој поглед на просперитетот
и Африканскиот концепт на Убунту.
Убунту вели "Јас сум
бидејки ние сме."
Просперитетот е заеднички потфат.
Неговите корења се долги и длабоки --
неговите темели, пробав да покажам,
веќе постојат, во секој од нас.
Значи ова не значи
попречување на развојот.
Не значи
соборување на капитализмот.
Не значи
проба за промена на човечката природа.
Она што го правиме
е што преземаме неколку едноставни чекори
кон економија која ни одговара во својата цел.
И во срцето на таа економија
поставуваме поверодостојна,
постабилна,
и пореалистична визија
за тоа што значи да си човек.
Благодарам многу.
(аплауз)
Крис Андерсон: Додека го средуваат подиумот, едно кратко прашање.
Прво, економистите не би требало да звучат инспиративно,
па трба да поработите малку на својот тон.
(смеа)
Можете ли да си ги замислите политичарите како го прифаќаат предлогов?
Мислам, може ли да си замислите политичар
да застане во Британија и да рече,
"БДП падна за два проценти оваа година. Добри вести!
Бидејки сме всушност сите посреќни и земјата ни е поубава
и нашите животи се подобри."
Тим Џексон: Па, не се прави така.
Не се прави вест за нешто што паѓа надолу.
Се прават вести од работите кои ни кажуваат дека имаме процут.
Дали можам да си ги замислам политичарите како го прават тоа?
Всушност, веќе гледам некои примери.
Кога прв пат почнавме со оваа работа,
политичарите ќе станеа, портпаролот на министерството за финансии исто,
и ќе не обвинеа дека сакаме да се вратиме на живот во пештерите.
и всушност во периодот
од 18 години колку што работиме --
делумно поради кризата
а по малку од понизноста на нашата професија
луѓето почнаа да се вложуваат во оваа проблематика
во многу различни земји низ светот.
КА: Но дали се воглавно политичарите тие кои ќе треба да се пренасочат,
или повеќе ќе бидат тоа цивилното општество и компаниите?
ТЏ: Мора да бидат компаниите. И мора да биде општеството.
Но мора да има политичко водство.
Ова е еден вид на агенда,
за која всушност самите политичари
се заплеткани во дилема,
затоа што се закатанчени за економскиот модел на пораст.
Но всушност, отварањето на просторот
за осмислување различни начини на водење држава,
различни типови политика,
и создавањето на простор
за цивилното општество и бизнис да функционираат различно
е апсолутно витално.
КА: Ако некој може да ве убеди
дека и со овој систем можеме да го постигнеме - како беше -
130 пати подобрувањето на ефикасноста,
на редукција на јаглеродниот отпечаток,
дали тогаш би ви инсистирале на вашиот модел на економски пораст
надвор од материјалните добра а кон култутрата?
ТЏ: Сепак би сакал да знам дека може да се направи тоа
и да се стигне под нулата до крајот на векот,
во смисол на одземање на јаглеродот од атмосферата
и решавање на проблемот со биодиверзитетот
и намалување на ударот земјишната искористеност
и да се направи нешто за ерозијата на плодното земјиште и квалитетот на водата.
Ако може да ме убедите сега би можеле да го направиме сето ова,
тогаш, да, би ги прифатил двата проценти.
КА: Тим, ви благодарам за многу значајниот говор.
(аплауз)
Ќе одиме на брзо патување
низ когнитивната историја на 20от век,
оти во текот на тој век,
нашите умови се променија драматично.
Како што сите знаете, автомобилите кои луѓето ги возеле во 1900та
се променија бидејќи патиштата се подобри,
но и заради технологијата.
Исто така, и нашите умови се променија.
Во почетокот бевме луѓе кои се соочени со конкретен свет,
луѓе кои го анализираат тој свет примарно
за да проценат колку корист ќе имаат од него,
а сега сме луѓе кои се соочени со многу сложен свет,
свет во кој моравме да изградиме
нови ментални навики, нови умствени навики.
Тоа подразбира
класификување на конкретниот свет,
создавање на апстракции кои се обидуваме да ги
направиме логички конзистентни,
и давање големо значење на хипотетичкото,
односно, се занимаваме со она што би можело да биде,
а не со она што è.
Оваа драматична промена ја забележав преку
огромното зголемувања на коефициентот на интелигенција низ времето,
и зголемувањето е навистина огромно.
Односно, не само што постигнуваме подобри резултати
на тестовите за интелигенција,
туку ова подобрување е огромно доколку се направи
споредба со сите досегашни генерации
кои датираат од времето кога овие тестови се создадени.
Навистина, ако ги оцените луѓето од пред еден век
наспроти модерните норми,
тие би имале просечен I.Q. од 70.
Ако ние се оцениме според нивните норми,
ние би имале просечен I.Q. од 130.
Ова покрена еден куп прашања.
Дали нашите непосредни предци
биле на работ на ментална ретардација?
Бидејќи скорот 70 обично означува ментална ретардација.
Или можеби сите сме на работ на надареност?
Бидејќи од 130 започнува надареноста.
Ќе ви претставам аргументи за една трета алтернатива
која е многу посоодветна отколку претходните две,
а за да го ставиме ова во перспектива,
ајде да замислиме дека Марсовец дошол на Земјата
и открил пропадната цивилизација.
Овој Марсовец бил археолог,
и открил резултати од стрелаштво,
односно мети во кои било стрелано.
Најпрвин погледнал во 1865,
и открил дека за една минута,
луѓето ја погодиле метата само со еден куршум.
Потоа открил, во 1898,
дека за една минута метата била погодена со пет куршуми.
А во 1918 метата била погодена со сто куршуми.
На почеток, археологот би бил збунет.
Би си помислил, овие тестови се направени
за да откријат колку им е стабилна раката на луѓето,
колку им е остар видот,
дали имаат контрола над оружјето.
Како е можно резултатите да се подобрат
до толку голем степен?
Ние сега, се разбира, го знаеме одговорот.
Ако тој Марсовец погледне на бојните полиња,
тој ќе открие дека за време на Граѓанската Војна
луѓето имале само мускети,
дека имале пушки на репетирање
за време на Шпанско-Американската Војна,
и дека имале митралези
за време на Првата Светска Војна.
И, со други зборови, одговорна била опремата
која била во рацете на просечниот војник,
а не поголемата острина на видот
и стабилноста на раката.
Сега треба да размислиме за менталната артилерија
која сме ја стекнале во текот на овие сто години,
и овде мислам дека ќе ни помогне еден друг мислител,
а тоа е Лурија.
Лурија ги проучувал луѓето
токму пред влезот во научната ера,
и открил дека овие луѓе
одбиваат да го класификуваат конкретниот свет.
Тие сакале да го разглобат
во мали делчиња кои ќе можат да ги користат.
Открил дека тие одбиваат да користат
хипотетички заклучоци,
да шпекулираат за она што би можело да биде,
и открил дека не се справуваат добро
со апстракции или пак со логиката која треба да се примени врз нив.
Дозволете ми да ви прикажам еден дел од неговите интервјуа.
Тој зборувал со еден поглавар
во рурална Русија.
Тогаш, во 1900та луѓето имале
околу четири години образование.
И го прашал тој човек,
што имаат заедничко враните и рибите?
Човекот му рекол, "Апсолутно ништо.
Знаеш, можам да јадам риба. Ама не и врана.
Враната може да ја колва рибата.
А рибата ништо не може да ѝ направи на враната."
И Лурија рекол, "Но зарем не се и двете животни?'
А човекот му рекол, "Се разбира не.
Едното е риба.
Другото е птица."
Него го интересирало, како може
практично да ги употреби тие конкретни предмети.
Потоа Лурија отишол кај друг човек,
и му рекол,
"Во Германија нема камили.
Хамбург е град во Германија.
Дали има камили во Хамбург?"
И човекот му рекол,
"Епа, ако е доволно голем, тогаш мора да има камили."
А Лурија рекол, "Но што наговестуваат моите зборови?"
И тој рекол, "Епа, можеби е мало село,
и нема простор за камили."
Со други зборови, тој на ова гледал исклучиво
како на конкретен проблем,
и бил навикнат камилите да бидат во село,
и не бил способен да го користи хипотетичкото,
да се запраша, а што ако нема камили во Германија.
Направил и трето интервју
кое било поврзано со Северниот Пол.
Лурија рекол, "На Северниот Пол постојано има снег.
Секаде онаму каде постојано има снег, мечките се бели.
Каква боја имаат мечките на Северниот Пол?"
А одговорот бил, "Морам да видам
со свои очи за да ти одговорам.
И да дојдеше некој мудрец од Северниот Пол
и ми кажеше дека мечките се бели,
можеби ќе му поверував,
но секоја мечка што сум ја видел е кафеава мечка."
Гледате уште еднаш, овој човек одбил
да го напушти конкретниот свет
и продолжил да го користи секојдневното искуство,
и на тој човек му било важно
каква боја имаат мечките --
односно, тој бил ловец на мечки.
Не сакале да се занимаваат со овие работи.
Еден од нив му рекол на Лурија,
"Како да решиме нешто што не е реален проблем?
Ниту еден од овие проблем не е реален.
Како да ги решиме?"
Сега, овие три категории --
класифицирање,
употреба на логика врз апстракции,
давање големо значење на хипотетичкото --
колкаво значење имаат тие во реалниот свет
надвор од собата за тестирање?
Дозволете ми да ви дадам неколку примери.
Прво, денеска речиси секој завршува средно училиште.
Односно, преминавме од четири на осум години образование,
па отидовме на 12 години формално образование,
и 52 проценти од Американците
всушност имаат поминато низ некаков вид на терцијарно образование.
Сега, не само што имаме многу подолго образование,
туку поголемиот дел од тоа образование е научно,
и не можете да се занимавате со наука без да го класификувате светот.
Нема наука без поставување на хипотези.
Нема наука во која не се бара логичка конзистенција.
Дури и во основно училиште, работите се сменети.
Беа разгледани тестови од Охајо, кои датираат од 1910г.,
тестовите биле користени за 14-годишни деца,
и открија дека сите од нив испитуваат
конкретни информации кои тогаш биле сметани за важни.
Имало работи како,
кои се главните градови на 44те или 45те држави
кои постоеле тогаш?
Кога беа разгледани тестовите
кои државата Охајо ги користела во 1990та,
тестовите се однесуваа само на апстракции.
Имаше работи како,
зошто најголемиот град во државата, ретко е и главен град?
Па треба да размислувате, добро,
законодавната власт била во рацете на селата,
а тие ги мразеле големите градови,
па наместо да го стават главниот град во голем град,
тие го ставале во седиштето на некој округ.
Го ставиле во Албани наместо во Њујорк.
Го ставиле во Харизбург наместо во Филаделфија.
И така натаму.
Значи содржината на образованието е сменета.
Ги едуцираме луѓето да му даваат големо значење на хипотетичкото,
да користат апстракции и да ги поврзуваат логички.
Што е со работните занимања?
Во 1900та, три проценти од Американците
се занимавале со професии кои барале високи умствени способности.
Само три проценти биле адвокати, доктори или наставници.
Денес, 35 проценти од Американците
практикуваат високо умствени професии,
тука не мислам само на адвокатите,
докторите, научниците или предавачите,
туку и многу, многу суб-професии
како што се техничар,
компјутерски програмер.
Денеска многу професии бараат умствени способности.
А условите за вработување, во модерниот свет,
можеме да ги задоволиме само ако имаме
поголема ментална флексибилност.
И не само што имаме многу повеќе луѓе во
умствените професии.
Туку професиите се усовршија.
Споредете го докоторот од 1900та,
кој знаел само неколку финти,
со денешниот општ лекар или специјалист,
кој поминува години во научна обука.
Споредете го банкарот од 1990та,
на кого му требало само еден добар сметководител
и да знае на кого може да му се верува во локалната заедница,
кога станува збор за отплаќање на хипотеката.
Банкарите кои го кутнаа светот на колена,
можеби биле несовесни,
но сепак покажаа умствена агилност.
Тие се далеку понапредни од банкарот од 1900та.
Мораа да ги земат во предвид компјутерските проекции
за пазарот на домување и
колатерално долговните хартии од вредност
за да го спојат долгот
и да направат долгот да изгледа како профитабилен ресурс.
Мораа да подготват аргументи за да ги натераат рејтинг агенциите
да им дадат ААА,
иако во многу случаи, тие буквално ги поткупуваат рејтинг агенциите.
И мораа, се разбира, да ги убедат луѓето
да ги прифатат овие т.н. ресурси,
да платат пари за нив
и покрај тоа што тие беа многу ранливи.
Или земете го денешниот земјоделец.
Денешниот земјоделски управител е многу поразличен
од земјоделецот од 1900та.
Значи не зборуваме само за ширење
на умствените професии.
Туку зборуваме и за усовршување на задачите
кои ги вршат адвокатите, докторите и другите,
задачи кои се предизвик за нашите когнитивни способности.
Но јас ви зборував за образованието и работата.
Некои од умствените навики кои ги стекнавме
во текот на 20от век
се покажаа како корисни во неочекувани области.
Јас сум примарно морален филозоф.
Имам неколку допирни точки со психологијата,
и во глобала ме интересира дебатата за моралот.
Во текот на изминатиов век,
во развиените земји како Америка,
дебатата за моралот ескалираше
оти му даваме големо значење на хипотетичкото,
исто така големо значење им даваме и на универзалиите
и воедно бараме логички врски.
Во 1955, кога си дојдов дома од факултет
во времето на Мартин Лутер Кинг,
многу луѓе си дојдоа дома во тоа време
и почнаа да се расправаат со нивните родители, баби и дедовци.
Татко ми е роден во 1885,
и беше малку пристрасен во поглед на расата.
Како Ирец, тој толку многу ги мразеше Англичаните
што немаше доволно емоции за другите.
(Смеа)
Но имаше чувство дека црните луѓе се инфериорни.
И кога им рековме на родителите и на бабите и дедовците,
"Како ќе се чувствуваш ако утре наутро се разбудиш црн/а?"
ми рекоа дека тоа е најглупавата работа која некогаш сум ја кажал.
Дали познаваш некој кој се разбудил рано наутро -
(Смеа) --
и станал црн?
Со други зборови, тие беа фиксирани во конкретните
обичаи и ставови кои ги наследиле.
Одбиваа да му дадат значење на хипотетичкото,
а без хипотетичкото,
многу е тешко да започнеш морална дебата.
Мораш да речеш, замисли дека си
во Иран, и замисли дека сите твои роднини
настрадале како колатерална штета
иако не направиле ништо лошо.
Како би се чувствувал/а во врска со тоа?
И ако некој од постарата генерација ви каже,
епа, нашата влада се грижи за нас,
а нивната влада треба да се грижи за нив,
тоа значи дека едноставно одбиваат да му дадат значење на хипотетичкото.
Или да земеме еден татко Муслиман чијашто ќерка била силувана,
и кој смета дека мора да ја убие за да си ја спаси честа.
Тој ги третира своите обичаи
како тие да се стапови, камења и карпи кои ги има наследено,
и нив логиката не може да ги помести никако.
Тие се едноставно наследени обичаи.
Во денешно време би му рекле,
замисли дека те онесвестиле и те подложиле на содомизација.
Дали заслужуваш да бидеш убиен?
А тој ќе ви одговори, ама тоа го нема во Куранот.
Јас немам таков принцип.
Во денешно време, ги воопштувате своите принципи.
Ги изнесувате како апстракции и врз нив користите логика.
Доколку имате принцип дека
луѓето не треба да страдаат освен ако не се виновни за нешто,
тогаш за да ги изземете црните луѓе
ќе морате да направите исклучок од правилото, така?
Ќе мора да речете, добро, не можете да страдате
само заради црната кожа.
Но сигурно црнците се некако расипани.
И тогаш ќе можеме да се повикаме на емпириските докази,
и ќе речеме, добро како можеш да сметаш дека сите црнци се расипани
кога Св.Августин и Томас Соуел биле црнци.
И тогаш ќе можеш да започнеш морална дебата,
бидејќи моралните принципи не ги третираш како конкретни ентитети.
Ги третираш како универзалии
кои треба да имаат логичка конзистенција.
Како е поврзано сето ова со тестовите за интелигенција?
Тоа е и причината зошто се зафатив со когнитивната историја.
Ако ги погледнете тестовите за интелигенција,
ќе видите дека подобрувањата се најголеми во одредени области.
Векслеровиот субтест за сличности
се однесува на класификувањето,
и токму на тој субтест
имаме огромен напредок.
Други делови од тестовната батерија за интелигенција
мерат како ја користиме логиката врз апстракции.
Некои од вас можеби ги решавал Равеновите Прогресивни Матрици,
овој тест целиот е со аналогии.
А во 1900та, луѓето можеле да прават едноставни аналогии.
Односно, ако им речете, мачките се како дивите мачки.
Како што се кучињата?
Тие би ви рекле, како волците.
Но до 1960та, луѓето му пристапувале на Равен
на многу пософистициран начин.
Ако ги прашате, имаме два квадрата после кои следи триаголник,
што следи после два круга?
Ќе ви речат полукруг.
Како што триаголникот е половината од квадрат,
така и полукругот е половината од круг.
Во 2010та, ако им речевте на дипломците,
после два круга следи полукруг,
што следи после две шеснаесетки,
тие ќе ви речат осум, оти осум е половината од 16.
Односно, тие толку многу се оддалечиле од конкретниот свет
што дури и можат да го игнорираат
изгледот на симболите кои биле дел од прашањето.
Сега, сакам да кажам нешто што е многу разочарувачко.
Не напредувавме на сите фронтови.
Еден од начините преку кои пробуваме да се справиме
со сложеноста на модерниот свет
е политиката,
и за жал можете да имате хумани морални принципи,
можете да класификувате, да користите логика врз апстракции,
но ако не ја знаете историјата на другите земји,
тогаш не можете да се занимавате со политика.
Забележавме една појава меѓу младите Американци,
дека тие читаат сè помалку историја и литература
и сè помалку содржини за странските земји,
и во основа не ја познаваат историјата.
Живеат во меурот на сегашноста.
Не прават разлика помеѓу корејската војна и војната во Виетнам.
Не ги знаат сојузниците на Америка за време на Втората Светска Војна.
Помислете само колку поразлична би била Америка
ако секој Американец знаеше дека ова е петти пат
како Западните војски одат во Авганистан за да го доведат во ред,
но само ако знаеја што точно се случи
претходните четири пати.
(Смеа)
Едвај да оставија некаква трага,
не оставија никаква трага во песокот.
Или замислете колку поразлични би биле работите
ако повеќето Американци знаеја дека сме излажани
за четири од последните шест војни.
Знаете, воениот брод "Мејн" не беше потопен од Шпанците,
"Луситанија" не беше невин брод,
туку беше полн со муниција,
Северновиетнамците не ја нападнаа Седмата Флота,
и, се разбира, Садам Хусеин ја мразеше Ал Каеда
и немаше никаква врска со неа,
но сепак владата убеди 45 проценти од луѓето
дека тие се соборци,
незнаејќи дека Садам би ги обесил по бандери.
За крај не сакам да бидам песимистичен.
20от век покажа дека во обичните луѓе лежат огромни когнитивни
резерви кои сега почнавме да ги откриваме,
а аристократијата била убедена
дека просечниот човек нема способности,
дека никогаш нема да го има нивниот светоглед,
односно нивните умствени способности.
Лордот Курзон еднаш
видел луѓе како се капат во Северното Moре,
и рекол, "Зошто никој не ми кажа
какви бели тела имаат пониските слоеви?"
Божем тие се рептили.
Дикенс бил во право, но и грешел.
[Исправка: Рудјард Киплинг]
[Киплинг] рекол, Дамата на полковникот и Џуди О'Грејди
под кожата се сестри."
(Аплауз)
Уште од почеток сакам да разјасниме дека
не сите неврохирурзи носат каубојски чизми.
Сакав само да го знаете тоа.
Навистина сум неврохирург,
следбеник сум на една долга традиција во неврохирургијата,
а денес ќе ви зборувам за подесување
на потенциометрите во мозочните кола т.е.
можноста да влеземе било каде во мозокот
и да ги појачуваме или намалуваме мозочните области
за да им помогнеме на пациентите.
Како што реков, неврохирургијата има долга традиција.
Постои околу 7,000 години.
Во Мезоамерика постоела неврохирургија,
и имало неврохирурзи кои третирале пациенти.
И тие се обидувале да -- тие знаеле дека мозокот игра улога
во невролошките и психијатриски болести.
Тие не знаеле баш што прават.
Патем, работите не се сменети многу. (Смеа)
Но тие мислеле дека,
ако имаш невролошка или психијатриска болест,
тоа мора да е така бидејќи си опседнат
од злобен дух.
И ако си опседнат од злобен дух кој
ти предизвикува невролошки или психијатриски проблеми,
тогаш тоа треба да се третира, секако,
така што ќе ти направат дупка во черепот за да избега злобниот дух.
Така размислувале тогаш, и затоа
на луѓето им правеле вакви дупки.
Понекогаш пациентите се колебале дали
да се подложат на оваа хируршка процедура
бидејќи дупките коишто
им биле правени биле
само делумни, и знаеме
дека останувале живи после овие процедури.
Ова било честа практика.
На некои места дури еден процент
од сите черепи имале вакви дупки, и можете да видите
дека невролошките и психијатриски болести се прилично застапени,
и воедно биле прилично честа појава пред околу 7,000 години.
Е сега, со текот на времето,
сфативме дека
различни делови од мозокот прават различни нешта.
Имате мозочни области кои ги
контролираат движењата, видот,
меморијата, апетитот, итн.
Кога сè е во ред, тогаш нервниот систем
работи добро, и сè друго функционира.
Но од време на време, работите не одат така,
и се јавуваат проблеми во мозочните кола,
во кои има непослушни неврони кои не функционираат
и прават проблеми, или понекогаш се многу неактивни
и не работат онака кака што треба.
Како ќе се манифестира ова,
зависи од тоа во кој дел од мозокот се наоѓаат тие неврони.
Кога ваквите неврони се во моторното коло,
ќе ви се јави дисфункција во системот за движење,
и ќе си имате Паркинсонова болест.
Ако кварот е во колото кое ви го регулира расположението,
ќе си имате депресија,
а кога е во колото кое ја контролира вашата меморија и когнитивни функции,
тогаш ќе се имате Алцхајмерова болест.
Ние успеавме да лоцираме каде точно
се наоѓаат овие пореметувања во мозокот,
и можевме да интервенираме внатре во овие кола
во мозокот, односно да ги појачаме или да ги намалиме.
Значи ова ви е слично како кога бирате станица со
потенциометарот на вашето радио.
Откако ќе ја изберете станицата, било да е џез или опера,
во нашиот случај движење или расположение,
го оставаме потенциометарот така,
а потоа користиме друго копче за да ја подесиме гласноста,
да ја појачаме или намалиме.
Значи ќе ви зборувам за тоа како
вршиме имплантирање на електроди во мозочните кола,
и како ги појачуваме или намалуваме мозочните области
за да им помогнеме на нашите пациенти.
За таа цел ја користиме оваа направа,
која се нарекува длабоко-мозочна стимулација.
Значи ги поставуваме овие електроди низ целиот мозок.
Повторно, правиме дупки во черепот со големина на монета,
во нив ја ставаме електродата, а оваа електрода
е целосно под кожата
поврзана со пејсмејкер во градите,
и со далечински управувач многу сличен на оној телевизорскиот,
го подесуваме нивото на електрична енергија
во мозочните области.
Можеме да ја појачаме или намалиме, вклучиме или исклучиме.
Во моментов, околу сто илјади пациенти низ светот
биле подложени на длабоко-мозочна стимулација,
и ќе ви покажам неколку примери во кои
таа се користи за третирање на растројства на движење,
растројства на расположение и растројства на когницијата.
Значи ова изгледа отприлика вака кога е во мозокот.
Ја гледате електродата која поминува низ черепот, па во мозокот
и останува таму, а ова можеме да го ставиме било каде во мозокот.
Им кажувам на пријателите дека ниту еден неврон
не може да ни избега, бидејќи сега можеме да допреме
било каде во мозокот и тоа без никакви опасности.
Првиот пример што ќе ви го покажам е еден пациент
со Паркинсонова болест,
значи оваа госпоѓа има Паркинсонова болест,
а овие електроди ѝ се ставени во мозокот.
Ќе ви покажам како се однесува
кога електродите се исклучени и кога ги има симптомите на Паркинсон,
а потоа ќе ги вклучиме.
Значи еве како изгледа.
Во моментов електродите се исклучени, и гледате дека таа има тремор.
(Видео) Маж: Добро. Жена: Не можам. Маж: Можеш да ми го допреш прстот?
(Видео) Маж: Ова е малку подобро. Жена: Оваа страна е подобра.
Сега ќе ги вклучиме.
Вклучени се. Штотуку се вклучени.
И еве како функционира, моментално.
А присуството или отсуството на ваквото тресење --
(Аплауз)
Присуството или отсуството на ваквото тресење е поврзано со лошото однесување
на 25,000 неврони во нејзиното субталамично јадро.
Значи сега знаеме како да ги најдеме овие битанги
и да им кажеме, "Господа, доста е веќе.
Сакаме да престанете со тоа."
А тоа го правиме со струја.
Значи преку струјата го контролираме нивниот полнеж,
и со струјата се обидуваме да го спречиме нивното лошо однесување.
Во овој случај ја потиснуваме активноста на абнормалните неврони.
Оваа техника почнавме да ја користиме и за други проблеми,
и ќе ви раскажам за еден фасцинантен проблем
со кој се сретнавме, случај на дистонија.
Дистонијата е растројство кое се јавува кај деца.
Тоа е генетско растројство кое вклучува извртување на телото,
и овие деца прогресивно сè повеќе и повеќе го извртуваат телото
сè до моментот кога не можат да дишат, добиваат рани,
уринарни инфекции, а потоа умираат.
Во 1997, ме замолија да го прегледам ова младо момче,
сосема нормално. Ја има оваа генетска форма на дистонија.
Во семејството има осум деца.
Пет од нив имаат дистонија.
И еве го.
Ова момче има 9 години, било сосема нормално до шестата година,
а потоа почнало да го витка телото, прво десното стапало,
потоа левото стапало, па десната рака, потоа левата рака,
потоа трупот, а подоцна откако поминале
една или две години од почетокот на болеста,
повеќе не можел да оди и не можел да стои.
Бил парализиран, и навистина како што болеста
се влошува, тие стануваат сè повеќе извртени,
сè повеќе онеспособени, и многу од овие деца не преживуваат.
Значи тој е едно од петте деца.
Можеше да се движи само доколку лазеше на неговиот стомак, еве вака.
На ниту едни лекарства не реагираше.
Не знаевме што да правиме со него.
Не знаевме што да оперираме,
која област од мозокот,
но врз основа на резултатите од Паркинсоновата болест,
си рековме, зошто да не се обидеме да ја потиснеме
истата мозочна област што ја потиснавме кај
Паркинсоновата болест, и да видиме што ќе се случи?
И еве го. Го опериравме надевајќи се
дека ќе му стане подобро. Не знаевме.
И сега еве го, назад во Израел каде живее,
три месеци после операцијата, и еве го.
(Аплауз)
Врз основа на овој резултат, оваа операција
сега се спроведува низ целиот свет,
и има стотици деца
на кои им е помогнато со ваквиот вид на операција.
Ова момче сега е на факултет
и води прилично нормален живот.
Ова ми е еден од најдрагите случаи
кои сум ги имал во целата моја кариера,
да му го вратам движењето и одењето на едно вакво дете.
(Аплауз)
Сфативме дека ваквата технологија би можеле да ја користиме
не само кај колата кои го контролираат движењето,
туку и кај оние кои контролираат други работи,
и така се насочивме кон
колата кои го контролираат расположението.
И решивме да се зафатиме со депресијата,
бидејќи депресијата е многу застапена во популацијата,
и како што знаете, има многу третмани за депресија,
третман со лекарства, со психотерапија,
дури и со електрошок терапија,
но има милиони луѓе,
т.е. околу 10 или 20 проценти од пациентите со депресија
не реагираат на ваквите третмани, и токму на нив сакавме да им помогнеме.
Сакавме да видиме дали оваа техника може
да им помогне на овие пациенти со депресија.
Најпрвин го споредивме
мозокот на луѓето со депресија и мозокот
на луѓето кои се нормални,
и направивме компјутерска томографија за да го видиме крвотокот во мозокот,
и забележавме дека кај пациентите со депресија
за разлика од нормалните,
некои области од мозокот се исклучени,
тоа се областите во плаво.
Значи таму ви се наоѓа блузот (тагата),
и областите во плаво се области кои се задолжени
за мотивацијата, енергијата и донесувањето одлуки,
и навистина, ако сте во длабока депресија како и овие пациенти,
тогаш ќе немате и мотивација и енергија.
Исто така откривме и една
област која беше премногу активна, областа 25,
прикажана во црвено.
Областа 25 е центарот за тага во мозокот.
Ако некого од вас го растажам, на пример, го натерам да се присети
на последниот пат кога го видел родителот пред да умре
или пријателот пред да умре,
оваа област од мозокот веднаш се пали.
Тоа е мозочниот центар за тага.
Значи кај депресивните пациенти тој е хиперактивен.
Мозочната област за тага им е жар црвена.
Термостатот им е подесен на 100 степени,
а другите мозочни области, одговорни за енергијата и мотивацијата се исклучени.
И се прашувавме, би можеле ли во оваа област да поставиме електроди
и да пробаме да го намалиме термостатот,
би можеле ли да ја намалиме активноста,
и која ќе биде последицата од сето тоа?
И така им имплантиравме електроди на пациенти со депресија.
Оваа работа ја завршивме со мојата колешка Хелен Мејберг од Емори.
Ги поставивме електродите во областа 25,
а горната снимка е состојбата пред операцијата,
областа 25, областа за тага е жар црвена,
а фронталните лобуси се во плаво т.е. исклучени се,
и потоа, после три месеци континуирана стимулација,
24 часа на ден, или шест месеци континуирана стимулација,
предизвикавме потполна промена.
Ја намаливме областа 25,
на едно понормално ниво,
и успеавме да ги вклучиме
фронталните лобуси на мозокот,
и навистина сме сведоци на многу забележителни резултати
кај овие пациенти со длабока депресија.
Моментално правиме клинички испитувања, и сме во третата фаза,
а ова може да стане нова процедура,
за третирање на длабоко депресивните пациенти,
доколку се покаже како безбедна и ефикасна.
Ви покажав дека со длабоката мозочна стимулација можеме
да го третираме моторниот систем
во случај на Паркинсонова болест и дистонија.
Ви покажав дека со нејзе можеме да го третираме колото за расположение
во случај на депресија.
Можеме ли со длабоко-мозочната стимулација да ве направиме попаметни?
(Смеа)
Има некој заинтересиран?
(Аплауз)
Се разбира дека можеме, така?
И така, одлучивме да ги
појачаме "до даска"
мозочните кола за меморијата.
Ставивме електроди во внатрешноста на мозочните кола
кои ја регулираат меморијата и когнитивните функции
со цел да ја зголемиме нивната активност.
Но, ова не го направивме кај нормални луѓе.
Туку кај луѓе кои имаат когнитивни оштетувања,
и решивме да ги третираме пациентите со Алцхајмерова болест
кои имаат когнитивни и мемориски оштетувања.
Како што знаете, тоа е главниот симптом
на Алцхајмеровата болест која е со ран почеток.
И така, поставивме електроди во колото
кое се наоѓа во мозочната област наречена форникс,
која пак служи како автопат за влез и излез од ова мемориско коло,
со намера да видиме дали можеме да го вклучиме ова мемориско коло,
и дали тоа може, за возврат, да им помогне на пациентите
со Алцхајмерова болест.
Е сега, се покажа дека кај Алцхајмерот,
постои огромно намалување на глукозната потрошувачка во мозокот.
Мозокот е некако лаком кога станува збор за глукозата.
Користи 20 проценти од сета --
иако тежи само два проценти --
користи 10 пати повеќе глукоза одошто треба земајќи ја во предвид неговата тежина.
Дваесет проценти од сета глукоза во телото ја користи мозокот,
и како што почнуваат да ви се
јавуваат благи когнитивни нарушувања,
коешто пак е претходник на Алцхајмерот, па сè до појавата на болеста,
така одредени области од мозокот престануваат да ја користат глукозата.
Тие се гасат. Се исклучуваат.
И навистина, увидовме дека овие области во црвено
близу надворешниот дел од мозокот
прогресивно стануваат сè повеќе и повеќе плави
сè додека не се изгаснат целосно.
Ова ви е исто како да ви снема струја во
одредена мозочна област, регионален прекин на струја.
Значи кај пациентите со Алцхајмер, во делови
од мозокот светилките се изгаснати,
а прашањето е, дали се изгаснати засекогаш,
или пак би можеле одново да ги вклучиме?
Можеме ли да ги натераме овие мозочни области одново да ја користат глукозата?
И еве што направивме. Ги имплантиравме електродите во форниксот
кај пациенти со Алцхајмерова болест, ги вклучивме,
и набљудувавме што ќе се случи со глукозната потрошувачка во мозокот.
И навистина, на врвот, гледате дека пред операцијата,
областите во сино се области кои користат помалку глукоза од нормалното,
воглавно тоа се париеталниот и темпоралниот лобус.
Овие мозочни области се исклучени.
Во овие мозочни области светилките се исклучени.
Потоа ги ставивме ДМС електродите и чекавме месец
или година, а областите во црвено
се области во кои ја зголемивме потрошувачката на глукозата.
И навистина, успеавме да ги натераме овие мозочни области
кои не ја користеа глукозата, одново да ја користат.
Овдешната порака е дека, кај Алцхајмеровата болест,
светилките се исклучени, но дома има некој,
и дека можеме одново да ја вклучиме струјата
во овие мозочни области, и правејќи го тоа,
очекуваме дека и когнитивните функции ќе им се вратат.
Моментално се вршат клинички испитувања.
Ќе оперираме 50 пациенти кои имаат
Алцхајмерова болест со ран почеток
за да видиме дали е безбедно и ефективно,
дали можеме да им ги подобриме невролошките функции.
(Аплауз)
За крај сакам да ви ја пренесам пораката дека,
навистина, постојат неколку мозочни кола
кои се дисфункционални кај различните болести,
без разлика дали зборуваме за Паркинсонова болест,
депресија, шизофренија, Алцхајмерова болест.
Моментално истражуваме за да ги пронајдеме мозочните кола,
кои мозочни области се одговорни за
клиничките знаци и симптоми на овие болести.
Сега можеме да допреме до овие кола.
Можеме да поставиме електроди внатре во овие кола.
Можеме да ја подесуваме активноста на овие кола.
Можеме да ги намалиме ако се премногу активни,
ако предизвикуваат проблеми, проблеми кои влијаат врз целиот мозок,
или пак можеме да ги појачаме ако функционираат слабо,
и на тој начин, сметаме дека би можеле го подобриме
севкупното функционирање на мозокот.
Импликациите од ова, секако, се дека би можеле
да ги модификуваме симптомите на болеста.
Не ви спомнав, но постојат одредени докази дека
би можеле да помогнеме во обновувањето на оштетените мозочни области користејќи струја,
и со ова ќе се занимаваме во иднина. Прашањето не
е само дали можеме да ја менуваме активноста,
туку дали можеме да ги подобриме и регенерирачките
функции на мозокот.
Претпоставуваме дека оваа техника ќе има сè поширока
примена и кај други болести.
Електродите ќе бидат користени за многу други болести на мозокот.
Една од највозбудливите работи околу ова е дека бара
навистина мултидисциплинарна работа.
Ја вклучува работата на инженерите, на научниците кои го снимаат мозокот,
на основните научници, на невролозите,
психијатрите, неврохирурзите, и секако дека постои возбуда
на местата каде што се допираат ваквите дисциплини.
И мислам дека во иднина,
и со текот на времето ќе можеме да избркаме
уште повеќе злобни духови од мозокот,
а последицата од тоа, секако, е дека
ќе можеме да помогнеме на многу повеќе пациенти.
Ви благодарам многу.
Денес ќе зборувам
за неочекувани откритија.
Во моментов работам во индустријата за соларна технологија.
И мојот мал бизнис
се обидува да нè поттикне нас самите
во околината
да обрнеме внимание на...
... да обрнеме внимание на краудсорсирањето.
Ова е само едно кратко видео
за она што го работиме.
Ха. Само еден момент.
Му треба време да се вчита.
(Смеење)
Е па тогаш, можеме да го скокнеме,
Ќе го прескокнам видеото наместо..
(Смеење)
Не.
(Смеење)
(Смеење)
(Музика)
Ова не е...
(Смеење)
Во ред.
(Смеење)
Соларна технологија е...
О, ми заврши времето?
Во ред. Ви благодарам.
(Аплауз)
Пред околу 10 години, се нафатив да предавам глобален развој
на студенти во Шведска. Тоа се случи откако поминав
околу 20 години истражувајќи го проблемот со гладот во Африка во соработка
со некои африкански институции, па од мене се очекуваше да разбирам по нешто од светот.
И така, почнав со предавање на предметот „Глобално здравство“
на нашиот медицински универзитет, на институтот Каролинска. Но, кога ќе добиете
таква можност, ве фаќа малку трема. Си мислев, овие студенти на кои треба
да им предавам,всушност доаѓаат со највисоки оценки кои можат да се добијат
во Шведскиот високообразовен систем -- и затоа, веројатно веќе знаат
се што јас би им предавал. Затоа, им направив мал тест кога првпат дојдоа.
Едно од прашањата од кои јас научив многу беше:
„Која има највисока стапка на смртност на деца од следните парови држави?“
И државите ги ставив заедно, така што во секој пар,
едната држава да има двојно поголема стапка на смртност од другата.
Со ваква значајна разлика, можноста за случајна грешка е минимална.
Нема да ве тестирам и вас сега, но највисоко е Турција,
потоа Полска, Русија, Пакистан и Јужна Африка.
И ова беа резултатите од Шведските студенти.
Тестот ми даде прилично големо ниво на доверба и бев среќен.
1.8 точни одговори од можни 5. Тоа значи дека
имаше простор за професор по меѓународно здравство,
(смеа) и за мојот курс.
Но, ја разбрав вредноста на моето откритие,
една доцна вечер, дури го составував мојот извештај од тестирањето. Покажав
дека најдобрите Шведски студенти знаат статистички
значително помалку за светот од шимпанзата.
(смеа)
Бидејќи шимпанзата ќе погодеа барем половина од прашањата ако ги наградев
со две банани. Тие би биле во право во половина од случаите.
Но, студентите погодија помалку од пола. Проблемот што требаше да го решам
не беше незнаење, туку погрешна претстава што студентите веќе ја имаа.
Направив и едно неетичко истражување на професорите на институтот Каролинска
(смеа)
кој што ја доделува Нобеловата награда за медицина,
и погодија отприлика исто колку и шимпанзите.
(смеа)
Тогаш сфатив дека навистина постоеше потреба
да искомуницираме за податоците
околу случувањата во светот.
Го изработивме овој софтвер кој го прикажува тоа на следниот начин: секој круг овде претставува една земја.
Оваа земја овде е Кина. Ова е Индија.
Големината на кругот претставува број на жители, а на оваа оска овде го ставив наталитетот.
Кога моите студенти ќе го погледнат светот,
и ќе ги прашам:
„Какво е всушност вашето мислење за светот?“
Најпрвин открив дека учебникот во најголем дел беше застарен.
(смеа)
Тие тие одговорија, „Светот е сеуште ’ние’ и ’тие’.
„Ние“ е западниот свет, а „тие“ се земјите во развој.
„А што всушност подразбирате под западен свет?“ ги прашав.
„Па, тоа е долг живот во мали семејства, а неразвиениот свет е краток живот во големи семејства.“
Ова е она што што можам да го прикажам тука. Го ставам наталитетот тука: број на деца по жена,
едно, две, три, четири, се до 8 деца по жена.
Имаме многу добри податоци од околу 1962 година за големината на семејствата во сите држави.
Грешката е незначителна. Тука ја ставам очекуваната должина на животот,
од 30 години во некои држави се до 70 години.
1962 година, гледаме една група држави овде.
Тоа се индустријализираните земји, и тие имале мали семејства и долг живот.
А овие се земјите во развој:
тие имале бројни семејства и релативно краток живот.
Сега, да видиме што се случило од 1962 година до сега. Сакаме да ја видиме промената.
Дали студентите се во право? Дали сеуште има два типа на држави?
Или можеби се случило земјите во развој да имаат помалубројни семејства и да живеат овде?
Или можеби имаат подолг живот и живеат овде горе?
Да видиме. Да го запреме светот тогаш. Ова се официјални податоци од Обединетите Нации
кои што се достапни. Одиме. Гледате ли овде?
Ова е Кина, се движи кон подобро здравство тука, подобрувајќи се.
Сите Латино-Американски држави се движат кон помали семејства.
Овие жолтите се Арапските земји,
и тие имаат побројни семејства, но ... не, подолг живот, но не и побројни семејства.
Африка се овие зелените долу. Сеуште остануваат таму.
Ова е Индија. Индонезија се движи прилично брзо.
(смеа)
Во 1980тите овде, го гледаме Бангладеш сеуште заедно со африканските земји онде.
Но сега, Бангладеш - тоа е чудо што се случило во 1980тите:
Имамите почнале да промовираат планирање на семејството.
И тие доаѓаат тука горе. А во 1990тите има ужасна епидемија на сида
која што го намалува животниот век на африканските држави
а сите други, доаѓаат тука горе,
каде што имаме долг животен век и малубројни семејства, и имаме комплетно нов свет.
(аплауз)
Да направиме директна споредба помеѓу Америка и Виетнам.
1964: Америка има малубројни семејства и долг животен век;
Виетнам имал многубројни семејства и краток животен век. И се случува следното:
податоците за време на војната во Виетнам покажуваат дека и покрај воените жртви,
сепак има подобрување на животниот век. До крајот на годината,
се почнало со планирање на семејството во Виетнам, и тие се придвижиле кон помалубројни семејства.
Америка тука горе се движи кон подолг животен век,
задржувајќи ја бројноста во семејствата. И во 1980тите,
се откажуваат од комунизмот и поаѓаат кон пазарно општество,
и се движи брзо. И денес, во Виетнам имаме
иста големина на семејствата и ист животен век
во 2003 година, како што имала Америка во 1974та, кога завршила војната.
Мислам дека сите ние, доколку не ги погледнеме податоците,
ја потценуваме огромната промена што се случила во Азија, која што
пред се била општествена промена, пред воопшто да ја забележиме економската промена.
Да погледнеме сега уште еден начин на кој може да ги прикажеме податоците за приходите во светот.
Овде се прикажани приходите на луѓето во светот.
Еден долар, 10 долари, 100 долари на ден.
Денес не постои процеп помеѓу богатите и сиромашните. Тоа е мит.
Има мала грбка тука, но луѓе има распределени насекаде по оската.
И ако погледнеме како завршува овој приказ -- приходите --
ова се 100 проценти од светските годишни приходи. И најбогатите 20%,
зафаќаат околу 74%. А најсиромашните 20%,
зафаќаат околу 2%. И ова е доказ дека концептот „земја во развој“ е под знак прашање.
Кога мислиме на хуманитарна помош, мислиме на тоа дека
овие луѓе тука, им помагаат на овие луѓе тука. Но најголем број од населението се наоѓа
тука во средината, и тие сега имаат 24% од светските примања.
Сме го чуле ова и во поинаква форма. Кои се всушност овие?
Каде се различните земји? Можам да ви ја покажам Африка.
Ова е Африка. 10% од светскoто население, најголемиот дел од нив -- сиромашни.
Ова се државите од организацијата за светска економска соработка и развој (OECD) - богатите земји. Ексклузивниот клуб на Обединетите Нации.
И тие се тука на оваа страна. Го приметувате ли пресекот помеѓу нив и Африка?
Ова е Јужна Америка. Таму има се,
од најсиромашни, до најбогати.
И на тоа можеме да ги додадеме источна Европа, источна Азија,
јужна Азија. И како тоа изгледа ако се вратиме назад во времето,
на пример во 1970та? Таму гледаме поголем процеп.
И гледаме дека најсиромашните живееле во Азија.
Светскиот проблем тогаш бил сиромаштијата во Азија. Сега, ако пуштиме светот да се движи напред,
ќе видите дека додека бројот на населението расте, стотици милиони
Азијати излегуваат од сиромаштијата, додека некои други пак влегуваат во сиромаштија,
и ова е сликата што ја имаме денес.
И најдобрата прогноза од Светската Банка е дека ќе се случи ова, и нема да имаме поделен свет.
Најголемиот број луѓе ќе бидат во средината.
Се разбира, ова е логаритамска скала,
но нашиот концепт на раст во економијата е раст преку проценти. Гледаме на тоа како
можност за процентуален раст. Ако го сменам ова и наместо тоа
одберам бруто приход по глава на жител, и ги претворам овие индивидуални податоци
во регионални податоци за бруто домашен производ,
и ги донесам регионите тука доле, големината на кругот е сешуте број на жители.
Тука се земјите од OECD, тука е Африка под Сахара,
а арапските земји се тука,
кои припаѓаат и на Африка и на Азија, и ги ставаме одделно,
и може да ја прошириме оваа оска, и може да и дадам нова димензија тука,
со додавање на социјалните вредности тука, преживеани деца.
Сега, ставам пари на оваа оска, и веројатност за децата да останат живи тука.
Во некои држави, 99.7% од децата остануват живи до 5 годишна возраст.
Во некои други, само 70%. И тука,
веќе се гледа процеп меѓу OECD, Јужна Америка, Источна Европа, Источна Азија,
Арапските земји, Јужна Азија и Африка под Сахара.
Зависноста е многу силна меѓу преживеаните деца и парите.
Но, дозволете ми да ја поделам Африка. Здравјето е тука, а подоброто здравје е тука горе.
Можам да ја поделам Африка на нејзините држави.
И кога ќе ја поделам, големината на секој круг претставува број на жители во таа држава.
Сиера Леоне таму доле. Маурициус таму горе. Маурициус беше првата држава што го отвори пазарот
и беше во можност да го продава својот шеќер.
Можеа да го продаваат својот текстил исто како и луѓето од Европа и Северна Америка.
Има огромни разлики во Африка. Гана е тука во средината.
Во Сиера Леоне, хуманитарна помош.
Тука во Уганда, помош за развој. Тука, време е за инвестиции,
тука, може да се оди на одмор. Тоа е огромна варијација во самата Африка
која ретко кој ја гледа. Најчесто ги изедначуваме државите.
Можам да ја поделам и Јужна Азија тука. Индија е големиот круг во средина.
Но, има огромна разлика меѓу Авганистан и Шри Ланка.
Можам да ги поделам арапските земји. Какви се тие? Иста клима, иста култура,
иста религија. Огромна разлика. Дури и меѓу соседите.
Јемен - граѓанска војна. Обединети арапски емирати - пари, пари кои сосема добро биле подеднакво распределени и добро искористени.
Тоа се разликува од митот. А тука се вклучени и сите деца на работниците од странство кои се во земјата.
Податоците се најчесто подобри отколку што мислиме. Повеќето луѓе велат податоците се лоши.
Постои мала можност за грешка, но разликите може да се видат тука:
Камбоџа, Сингапур. Разликите се многу поголеми
од можноста за грешка во податоците. Источна Европа:
долгогодишно социјалистичко стопанство, но после 10 години излегуваат многу поразлични.
И тука е Јужна Америка.
Денес не мора да одиме во Куба за да најдеме здрава држава во Јужна Америка.
За некоја година, Чиле ќе има помала стапка на смртност на деца од Куба.
И тука ги гледаме земјите од OECD со висок приход.
И ја гледаме целосната слика на светот,
која горе-долу изгледа вака. И ако ја погледнеме,
како изгледа -- светот во 1960та, почнува да се движи. 1960.
Ова е Мао Це Тунг. Тој донесува здравје во Кина. И потоа умира.
И потоа доаѓа Денг Хсиаопинг и донесува пари во Кина, и со тоа ги враќа повторно во игра во светски рамки.
Видовме како се движат државите во различни насоки,
но малку е тешко да се најде
држава која ја опишува целосната слика на светот.
Би сакал да ве вратам назад во 1960та.
Би сакал да направам споредба на Јужна Кореја која се наоѓа тука, со Бразил, кој е тука.
И би сакал да ја споредам Уганда која е тука.
И сега можам да пуштам да се движи напред..
И може да се види како Јужна Кореја бележи многу брз развој,
додека Бразил е многу поспор.
Ако повторно се вратиме назад, тука, и направиме да оставаат траги каде што се движат,
уште еднаш може да видите дека брзината на развојот
е многу многу различна, и државите се движат отприлика
со истата стапка како парите и здравјето, но се гледа дека земјата може многу побрзо да напредува
ако најпрвин е здрава, отколку ако најпрвин е богата.
И за да го прикажеме тоа, ќе ги погледнеме Обединетите Арапски Емирати.
Тие почнуваат како земја богата со природни ресурси. Ја продадоа нафтата,
зедоа многу пари, но, здравјето не се купува во супермаркет.
Во здравјето мора да се инвестира. Децата мора да се пратат во училиште.
Мора да се обучат здравствени работници. Да се образова народот.
Шекиот Сајед го направи сето ова на релативно добар начин.
И покрај пониската цена на нафтата, успеа да ја донесе земјата тука горе.
Па, гледаме поунифициран изглед на светот,
каде што сите земји ги користат своите пари на подобар начин отколку во минатото.
Сега, ако ги погледнеме средните вредности на податоците,
тие изгледаат вака.
Ова е опасно, да се користи средната вредност, бидејќи има големи разлики
и внатре во самата земја. Така, ако погледнам овде, ќе видиме дека
Уганда денес е она што Јужна Кореја била во 1960та. Но, ако ја поделам Уганда
може да се забележи голема разлика внатре. Ова се квинтилите на Уганда.
Најбогатите 20% се овде.
Најсиромашните се овде долу. Ако ја поделам Јужна Африка, ќе излезе ова.
Ако одам долу и го погледнам Нигер, каде што имаше ужасен глад,
во последно време е вака. Најсиромашните 20% од Нигер се тука,
а најбогатите 20% во Африка се тука,
а ние сеуште зборуваме дека треба да ги решиме проблемите во Африка.
Се што постои на овој свет, постои и во Африка. И затоа не може
да се разговара за еднаков пристап до лекови за сида за овој квинтил горе
применувајќи ја истата стратегија како овде долу. Развојот на светот
мора да биде прилагоден на контекстот, и воопшто не е релевантно да се зборува
за развој на регионално ниво. Мора да бидеме многу подетални.
Откривме дека овој пристап е многу интересен за студентите.
И уште поинтересен би бил за политичарите и корпорациите кои би сакале да
ги следат промените во светот. Но, зошто ова не се случува?
Зошто не ги користиме податоците кои веќе ги имаме? А постојат податоци и во Обединетите Нации,
и во државните статистички служби,
во универзитетите и другите невладини организации.
Тоа е затоа што податоците се скриени во базите на податоци.
Интернетот е тука, но сеуште не сме го искористиле ефикасно.
Сиве информации кои ги видовме за промените во светот
не се од бесплатни извори. Постојат некои интернет страни
слични на оваа, нели, но треба некој да се погрижи за нив,
а и луѓето бараат пари за да ги погледнете, ставаат глупави лозинки и повторно даваат досадни статистики.
(смеа)(аплауз)
Таквиот пристап не може да функционира. Што е потребно? Ги имаме податоците.
Не ни требаат нови податоци. Имаме прекрасни дизајнерски алатки,
и се раѓаат се повеќе и повеќе такви. Затоа, отпочнавме
непрофитен проект кој го нарековме - поврзување на податоците со дизајнот -
го нарекуваме Gapminder („внимавач на процепот“), име кое го позајмивме од Лондонското метро, каде што ве предупредуваат,
„внимавајте на процепот (меѓу возот и станицата кога се симнувате од возот)“. Затоа мислевме дека Gapminder е соодветно.
И почнавме да пишуваме софтвер кој ќе ги поврзува податоците.
И не беше премногу тешко. Работевме неколку години и ги подготвивме анимациите.
Со овој софтвер можете да анализирате и сопствени податоци.
Ги ослободуваме податоците од О.Н., од неколку нивни организации.
Некои земји прифаќаат нивните податоци да излезат во светот,
но она што навистина ни треба е функција за пребарување по податоците.
Функција за пребарување каде што ќе може да ги ископираме податоците во формат погоден за пребарување.
И што ни одговараат кога ќе ги посетиме и ќе им го побараме ова?
Направив антропологија на главните статистички единици. Сите велат,
„Тоа е невозможно. Не може да се направи. Нашите податоци се со специфични детали,
и не може така лесно да се пребарува како по други податоци.
Не може да ги дадеме податоците бесплатно на студентите и претприемачите насекаде низ светот.“
Но, тоа е она што ние би сакале да го видиме зар не?
Податоците се овде долу.
И би сакале да видиме како од нив изникнуваат цветови на интернет.
И една од најбитните работи е да се направат подгодни за пребарување, за потоа луѓето да можат
да користат различни алатки за дизајн и анимација користејќи ги тие податоци.
И имаме добри вести за вас. Добрата вест е дека новиот раководител
на секторот за статистика при О.Н. не вели дека е невозможно.
Тој само вели, „Ние не може да го направиме тоа.“
(смеа)
А тој е прилично умен човек, зар не?
(смеа)
Па, може да очекуваме доста податоци во годините што претстојат.
Ќе може да ја погледнеме распределбата на приходите во сосем ново светло.
Ова е распределбата на приходите во Кина во 1970та.
Ова е распределбата во Америка 1970та.
Скоро и да нема пресек. Скоро и да нема пресек! И што се случи?
Што се случи е следното: Кина се развива, веќе не е толку изедначена,
и доаѓа овде над Америка.
Скоро како дух над неа а?
(смеа)
Малку е страшно. Но, навистина мислам дека е битно да ги имаме сите овие информации.
Навистина треба да ги видиме. И наместо да го гледаме ова,
би сакал да завршам со приказ на корисниците на интернет (по 1000).
Со овој софтвер релативно лесно пристапуваме до околу 500 променливи од сите држави.
Потребно е малку време ова да се смени,
но на оските може да ја поставите секоја променлива што би сакале да ја имате.
И она што би требало да се случи е податоците бесплатно да се објават,
да се прилагодат за пребарување, и со уште еден клик, да се
претстават графички, каде што веднаш ќе бидат разбирливи.
На статистичарите не им се допаѓа ова, бидејќи велат дека тоа нема да биде
одраз на реалноста. Мора да имаме статистички, аналитички методи.
Но ова е корисно за поставување хипотези.
Сега завршувам со светот. Тука почнува интернетот.
Бројот на корисници на интернет расте. Ова се приходите по глава на жител.
Ова е нова технологија која доаѓа, и која неверојатно
се поклопува со економиите на државите. Токму затоа е битно да профункционира идејата
„компјутер за 100 долари“. Но, тоа е убава тенденција.
Изгледа како светот да е се поунифициран нели? Овие држави
не се развиваат само во економијата и ќе биде интересно да се следат
со текот на времето, како што би сакал да можете и вие, користејќи ги
сите слободно достапни податоци. Ви благодарам многу.
(Аплауз)
Денес ќе ви отпакувам
три примери за иконски дизајн,
а совршено е разумно
дека јас треба да го направам тоа
бидејќи имам дипломирано литература.
(смеа)
Но, исто така сум познат
минорен телевизиски лик
и страсен колекционер на
каталозите Дизајн на Дофат,
па затоа знам прилично
за се' што постои.
Сега, сигурен сум дека вие
го препознавате овој предмет;
многу од вас најверојатно го виделе
додека сте ги слетувале вашите приватни цепелини
на интернационалниот аеродром во Лос Ангелес
изминативе неколку дена.
Ова е познато како Тематската Зграда;
именувано е така од причини
кои сеуште се матни.
И можеби е
најдобриот пример што го имаме во Лос Анџелес
за античка вонземска архитектура.
Прв пат била ископана во 1961
додека го граделе аеродромот (LAX),
иако научниците веруваат дека
потекнува од 2000-та година
пред нашата ера,
кога бил користен како
прометна транс-димензионална вселенска порта
од страна на античките астронаути
кои први ја конолизирале планетава
и го воздигнале нашиот вид
од дивјаштво со тоа што ни го дале
дарот наречен пишан збор,
ни ја дале технологијата и
секако, ротирачките ресторани.
Се мисли дека бил
замена за постарите вселенски порти
сместени секако во Стонхенџ
и се сметало дека се
голем напредок
поради незбиениот дизајн,
и недостатокот на друиди кои акаат цело време
и очигледно, многу подобриот
пристап до паркинг.
Кога бил откриен,
поттикнал нова ера
на аеродинамичен, архаично футуристички дизајн
наречен Гуги,
кој станал синоним за
добата на млазњаци, што е погрешна интерпретација.
Поссле се', античките астронаути кои го користеле
не патувале со млазњак многу често,
претпочитајќи да патуваат со пердувеста змија
напојувана од кристални черепи.
(аплауз)
(музика)
И да, маса.
Ги користиме секој ден.
И врз неа,
соковникот Juici salif.
Ова е дизајн на Филип Старк,
кој верувам дека моментално е во публиката.
И моше да забележите дека е дизајн на Старк
по неговата прецизност, игривост,
неговата иновација и
по тоа што ни ветува неизбежно насилство.
(смеа)
Ова е дизајн кој ја предизвикува интуицијата --
не е тоа што мислите дека е' , кога прв пат ќе го видите.
Тоа не е виљушка дизајнирана
за наеднаш да боцне три мезиња,
што би било многу корисно надвор во холот,
би рекол.
И покрај очигледноста на тоа
дека врз него влијаеле античките астронаути,
неговата памтивековитост и триножност,
тоа сепак не е нешто
дизајнирано за да се закачи за мозокот
и да ви ги исцица мислите.
Впрочем тоа е цедач за сок од цитрон
и кога тоа го кажувам,
никогаш повеќе нема да го видите како нешто друго.
Исто така не е споменик за дизајнот,
тоа е споменик за корисноста на дизајнот.
Може да си го земете дома,
a не како Тематската Зграда,
која ќе остане таму каде што е засекогаш.
Ова е достапно
и може да дојде дома со вас
и, како таков може да стои
на вашата полица во кујна --
не може да ја сместите во фиока;
верувајте ми, тоа го открив по тешкиот пат --
и може да ја претвори вашата куњска полица во
споменик за дизајнот.
Уште една работа за него,
ако имате еден по дома,
да ви кажам за едно од неговите својства што можеби не ги знаете:
кога ќе заспиете,
тоа оживува
и шета наоколу низ вашата куќа
и ја разгледува вашата пошта
и ве гледа додека вие спиете.
(аплауз)
Во ред, што е овој предмет?
Врска немам. Не знам што е ова.
Изгледа ужасно. Дали е мала рингла?
Не го сваќам.
Дали знае некој? Чи?
Тоа е ајФон, ај Фон.
О да, тоа е точно, се сеќавам на нив;
Ја имав мојата бања
поплочено со нив во старите добри времиња.
Не, јас имам ајФон. Секако дека имам.
Еве го мојот добар и сакан ајФон.
Правам толку многу работи на овој мал уред.
Сакам да читам книги на него.
Повеќе од тоа, сакам да купувам книги со него
за кои никогаш нема да се чувствувам крив што не ги читам
зашто тие ќе влезат тука и никогаш повеќе не ги гледам
и тоа е совршено.
Го користам секој ден за да
мерам тежина на бизони,
на пример.
Од време на време,
признавам дека остварувам
телефонски повик со него повремено.
И сепак заборавам за него најголемиот дел од времето.
Ова е дизајн
кој штом еднаш ќе го видите,
заборавате на него.
Лесно е да се заборават воздишките
од 2007 кога за прв пат
го допревте ова нешто, затоа што
толку брзу навлезе
и поради тоа што во миг
ги прифативме овие гестови
и го направивме дел од нашиот живот.
За разлика од Тематската Зграда,
ова не е вонземска технологија.
Или можеби треба да кажам,
дека ја зеде технологијата
која, за разлика од вас,
на многу други луѓе во светот,
сеуште им е многу непозната,
и за миг направи да биде нешто што е
познато и интимно.
И за разлика од соковникот,
не се заканува
дека ќе ви се закачи за мозокот,
туку, едноставно
се закачува за вашиот мозок.
(смеа)
А вие тоа дури и не сте го забележале.
И ете тоа ви е. Се викам Џон Хоџман.
Само што ви го објаснив дизајнот.
Ви благодарам многу.
(аплауз)
Денес ќе ви кажам за две нешта.
За подемот на културата на достапноста
и за една молба.
На глобално ниво, во сите општествени нивоа,
со ширењето на мобилните уреди
се зголемува и достапноста.
Со ширењето на мобилните уреди
сѐ повеќе очекуваме и другите да се достапни.
Истовремено постои и трет елемент,
односно обврската да се биде достапен.
Проблемот е што од општествено стојалиште
сѐ уште се обидуваме да согледаме
на кој начин им дозволиме на луѓето да бидат достапни.
Всушност, постои драстична делта
меѓу она што сме подготвени да го прифатиме,
му се извинувам на Ханс Розлинг,
кој признава само вистински статистички податоци,
но големата делта
го претставува начинот на кој се справуваме со ова од јавно стојалиште.
Така, сме си создале тактики и стратегии
за да се прикриеме.
Првата се нарекува „навалување“.
Ова сте го виделе на состаноците кога на некој начин играте состаночна „кукавица“,
односно кога чекате соговорникот да се сврти
за да си го ѕирнете мобилниот.
Господинот десно го фаќа жив.
„Тегнење“.
Господинот лево вели „Кој те врти,
ќе си го ѕирнам мобилниот,“
а типчето десно
се тегне.
Знаете, кога мора убаво да се истегнете
за да го скриете мобилниот баш под масата.
Или, мојата омилена ситуација, „Ме сакаш? Да видам!“
(Смеа)
Љубовта најдобро се покажува
кога ќе си најдете некој друг.
Или, видеово од Индија.
Го има на „јутјуб“.
Господинов лежи на моторцикл
и пишува порака.
Ова е „мајка му стара, држи ме да не убијам пак!“
Тоа во рацете му е мобилниот.
На овој начин, доаѓа до...
(Смеа)
директен судир...
Доаѓа до директен судир меѓу достапоста
и тоа што ни го овозможува достапноста, од една страна,
и една основна човечка потреба, за која многу се зборува -
потребата за создавање споделени приказни, од друга страна.
Нѐ бидува за создавање лични приказни,
но со споделените приказни е она што ни ја прави културата.
Кога стоите со некого,
а си играте со мобилниот телефон,
всушност му кажувате
„Буквално сѐ што ми стига на мобилниов
ми е поважно од тебе“.
Погледнете околу вас.
Можеби некој околу вас е на мобилен
и учествува во повеќедимензионална активност.
(Смеа)
Сегашниот момент е помалку интересен
од приказната што ќе ја раскажеме за него подоцна.
Оваа ми е омилена.
Сиротово дете е реквизит...
Се разбира, сигурно дека сака да биде реквизит,
ама мислам дека бакнежов изгледа како да е тапа!
Еве како звучи ракоплескање со една рака.
Како што го губиме контекстот на идентитетот,
станува неизмерно важно
она што ќе го споделите да стане контекст на споделената приказна,
да биде контекстот во кој живееме.
Стануваме исти
како приказните што ги раскажуваме.
Луѓето не го проектираат идентитетот,
туку го создаваат.
Тоа и сакав да ве замолам сите.
Ја создаваме технологијата
со која ќе се создаде новото споделено искуство,
а со тоа искуство ќе се создаде новиот свет.
Значи, би ве замолил
да правиме технологии
со кои луѓето се почовечни,
а не помалку човечни.
Ви благодарам.
(Вдишува, издишува)
Знаете, не ми беше отсекогаш музиката средство за егзистенција.
Пет години откако дипломирав
на еден извонреден универзитет за општествени науки,
еве ова беше мојата дневна работа.
Бев самовработена жива статуа наречена џиновската Невеста
и затоа обожувам кога им кажувам на луѓето дека ова ми беше работа,
бидејќи сите сакаат да знаат,
кои се всушност овие чудаци во вистинскиот живот?
Здраво.
Еден ден се намачкав со бела боја, застанав на кутија,
ставив шешир или конзерва пред нозете
и кога некој ќе поминеше и ќе ми оставеше пари
јас му подарував цвет и го гледав директно во очите.
И ако некои луѓе не го земаа цветот
правев израз на тага и копнеж
додека ме одминуваа.
(смеа)
Така имав навистина длабоки средби со луѓе,
посебно со осамени луѓе кои гледаа
како со недели да не зборувале со никој
и сите го доживувавме овој убав момент
на продолжен контакт со очите кој што се случуваше на некоја градска улица
и полека малку по малку почнавме да се заљубуваме.
Тогаш моите очи ќе речеа: „Ти благодарам. Те гледам.“
А нивните очи ќе речеа:
„Никој досега не ме гледал. Ти благодарам.“
Понекогаш ми се случувало да бидам и малтретирана.
Луѓе кои поминувале ми викале од нивните автомобили.
„Најди си работа!“
А јас им одговарав: „Ова е мојата работа.“
Сепак ова ме болеше бидејќи ме плашеше
дека јас некако правам нешто што не е вистинска работа
и што не е фер, нешто срамно.
Не бев свесна всушност колку совршено образование сум добивала
во однос на музичкиот бизнис, стоејќи на оваа кутија.
Што се однесува на економистите кои се присутни тука,
можеби ќе ве интересира да знаете дека јас имав прилично предвидлив приход,
нешто што беше шокантно за мене
со оглед на фактот дека немав редовни муштерии
но, скоро секој вторник добивав 60 долари, а во петок 90.
Тоа постојано беше така.
Во меѓувреме, правев турнеи низ регионот
и свирев во ноќни клубови со мојот бенд, Дрезден Долс.
Ова сум јас на пијано, а тоа е генијален тапанар.
Јас ги пишував песните и по извесно време
почнавме да заработуваме доволно пари и можев да престанам да бидам статуа
и како што почнавме да правиме турнеи,
не сакав да го изгубам ова чувство
на директна поврзаност со луѓето бидејќи го обожавав.
После сите наши свирки, потпишувавме автограми,
се гушкавме со обожавателите и се дружевме и зборувавме со луѓето
па така создадовме уметност од прашување луѓе да ни помогнат
и да ни се придружат и така јас почнав да наоѓам локални музичари
и артисти и тие си создаваа сцена за време на нашите свирки
и си го подаваа шеширот
и понекогаш доаѓаа и ни се придружуваа на сцената
па така имавме една ротирачка шведска маса од случајни циркуски гости.
Кога се појави Твитер
ги направи нештата уште помагични бидејќи можев да прашам
моментално за што било каде било во светот.
Ми треба пијано за да вежбам
и ете само еден час подоцна ете сум јас во домот на некој обожавател. Ова е во Лондон.
Некои луѓе дури ни имаат носено и домашна храна позади сцените
низ целиот свет и имаат јадено со нас. Ова е во Сиетл.
Обожавателите кои работеа во музеи и продавници
или на кој било јавен простор ни мавтаа со рацете
ако решев да направам една спонтана бесплатана журка.
Ова е една библиотека во Оукленд.
Во саботата твитнав за еден сандак и шешир
бидејќи не сакав да ми ги влечкаат од источниот брег
и тие се појавија благодарение на овој тип, Крис
од Њупорт Бич, кој дојде и рече здраво.
Еднаш твитнав за тоа каде во Мелбурн можам да купам лота?
И една медицинска сестра ми донесе од болница
директно во кафе-барот каде што бев во моментот,
а јас и купив смути
и си седевме таму разговарајќи за медицинската нега и смртта.
Ми се допаѓа овој тип на случајна блискост
која што е на среќа бидејќи јас сум многу активна на каучсурфинг онлајн системот.
Во палати каде што сите членови на мојата екипа имаат своја соба,
но нема безжичен интернет, па и во розови гарсоњери
во кои сите спијат на подот на една соба без тоалет,
но во кои има безжичен интернет, со што ова станува подобрата опција.
(смеа)
Еднаш. мојата екипа го одвлечка комбето
до едно навистина сиромашно маало во Мајами
и тогаш откривме дека нашиот домаќин за вечерта
е едно осумнаеасетгодишно девојче кое сѐ уште живее дома
и нејзинита фамилија беа илегални имигранти од Хондурас.
Таа вечер, целата нејзина фамилија
спиеше на каучите и девојчето спиеше со нејзината мајка
за да можеме ние да спиеме на нивните кревети.
Лежев таму размислувајќи за тоа колку
малку имаат овие луѓе.
Дали е ова фер?
Изутрината, нејзината мајка не научи да се обидеме
да направиме тортиља и сакаше да ми даде Библија,
па така ме тргна настрана и ми рече на нејзиниот лош англиски
„Твојата музика многу и помогна на ќерка ми.
Ти благодарам што остана тука. Сите ние сме ти благодарни.“
И тогаш си помислив, e ова е фер.
Ова е тоа.
Неколку месеци подоцна, бев на Менхетен
и твитнав за некое преноќувалиште и на полноќ
ѕвонев на едно ѕвонче на Лоуер Ист Сајд
и тогаш ми падна на памет дека всушност ова никогаш не сум го правела сама.
Секогаш сум била со мојот бенд или екипата.
Дали е ова тоа што го прават глупавите луѓе? (смеа)
Дали вака умираат глупавите луѓе?
И баш пред да се предомислам, вратата се отвори пред мене.
Таа е уметник. Тој е блогер за финансии за Ројтерс
и ми тураат чаша црвено вино
и ми нудат да се избањам,
а јас сум имала илјадници вакви и такви ноќи.
Јас многу често пребарувам сместување онлајн. Исто така многу често се фрлам слободно врз публиката.
Мислам дека ове две нешта
се всушност едно исто.
Паѓате врз публиката
и си верувате еден на друг.
Ги запрашав дечките од еден бенд кој настапуваше пред мене
дали сакаат да одат во публиката и го подаваат шеширот
за да заработат некои екстра пари, нешто што јас често го правев.
И како и обично, бендот беше вчудоневиден,
но имаше еден тип од бендот
кој ми рече дека не може да се натера самиот себе да излезе надвор.
Стоењето надвор со шеширот премногу му изгледало како просење,
И го препознав неговиот страв од „Дали е ова фер?“ и „Најди си работа“.
Во меѓувреме, мојот бенд стануваше се поголем и поголем.
Потпишавме за голема издавачка куќа.
Нашата музика е мешавина од панк и кабаре.
Не е за секого.
Можеби е за вас.
Потпишавме и целата оваа врева на доведе до нашиот следен албум.
Овој албум беше објавен и се продаде во 25 000 копии само за првите неколку недели
и продуцентската куќа ова го сметаше за неуспех.
Јас го имав ставот: „25000 не е тоа многу?“
А тие: „Не, продажбата оди надолу. Ова е неуспех.“
И се откажаа.
Во истото време, пеам и се гушкам после свирка
и еден тип доаѓа до мене
и ми подава банкнота од 10 долари
и вели:
„Жал ми е, си го ископирав ЦД-то од кај пријател.“
(смеа)
„Но, го читам твојот блог и знам дека ја мразиш продуцентската куќа.
Затоа сакам само да ги земеш овие пари.“
И ова почнува да се случува цело време.
Јас после моите свирки се претворав во шеширот,
но морав физички да стојам таму и да ја примам помошта од луѓето,
и за разлика од типот од бендот,
јас имам искуство во стоење таму.
Ви благодарам.
Ова е моментот во кој одлучувам
дека мојата музика ќе ја давам бесплатно
онлајн секаде каде што е тоа возможно,
и така Металика е таму, Напстер, лош,
Аманда Палмер е овде и ќе охрабрувам
симнување на торенти, преземање, споделување, но ќе барам и помош
бидејќи видов дека тоа функционира на улицата.
Така со борба ги откачив продуцентите и за мојот следен проект
со мојот нов бенд, Гранд Тефт Оркестра
се свртев кон финансирање од публиката,
тоа значеше да паднам врз оние илјадници врски што ги создадов
и ја замолив публиката да ме задржи.
Целта беше 100 000 долари.
Фановите ме поткрепија со скоро 1.2 милиони
што претставува најголемиот проект на финансирање на музика од страна на публиката до ден денешен.
(аплауз)
Можете да увидите за колку луѓе станува збор.
Тоа се околу 25 000 луѓе.
Медиумите прашуваа: „Аманда,
музичкиот бизнис тоне и ти ја охрабруваш пиратеријата.
Како ги натера сите овие луѓе да платат за музика?“
Вистинскиот одговор е дека јас не ги натерав. Јас ги замолив.
И со самиот акт на прашување луѓе,
јас успеав да се поврзам со нив,
а кога ќе се поврзете со луѓето, тие сакаат да ви помогнат.
Тоа е контраинтуитивно за поголем дел од изведувачите.
Не сакаат да прашаат за нешто.
Но, тоа не е лесно. Не е лесно да се праша.
И голем дел од артистите имаат проблем со ова.
Прашувањето ве прави ранливи.
Многу ме критикуваа онлајн
откако мојот Кикстартер привлече внимание
бидејќи продолжив со моите луди навики на финансирање од публиката,
посебно за тоа што ги прашував музичарите
кои ни се фанови да ни се приклучат на сцената
како замена за љубов и билети
и пиво, а сето ова беше преправена слика
која беше поставена на веб-страна.
Ова ме здоболе на еден познат начин.
Луѓето викаа: „Повеќе не ти е дозволено
да бараш таков вид на помош“
и ова навистина ме потсети на луѓето кои од нивните автомобили ми викаа „Најди си работа“.
Бидејќи тие не беа на тротоарот
и не можеа да ја видат размената
што се случуваше меѓу мене и мојата публика,
размена која нам ни беше многу драга, но ним им беше туѓа.
Ова и не беше баш безбедно за работа.
Ова е мојата Кикстартер забава во Берлин.
На крајот на вечерта, се соблеков и им дозволив на сите да цртаат по моето тело.
Дозволете ми сега да ви кажам, ако сакате да го искусите
она чувство од утробата и да им верувате на непознати,
кое навистина го препорачувам ,
особено ако тие непознати луѓе се пијани Германци.
Ова беше поврзување на мастер-ниво на нинџа
бидејќи она што навистина го велев овде
е тоа дека навистина толку ви верувам.
Треба ли? Покажете ми.
Во најголем дел од човековата историја
музичарите, артистите, биле дел од заедницата,
поврзувачи и кршачи на мразот, а не недопирливи ѕвезди.
Популарноста е тогаш кога многу луѓе ве сакаат од далечина,
но интернетот и содржините,
за кои се чувствуваме слободни да ги споделиме,
не носат наназад.
Тоа е всушност кога неколку луѓе не сакаат одблизу
и кога тие луѓе ни се доволно.
Многу луѓе се збунети од идејата
да се нема препорачана цена.
Тоа го гледаат како непредвидлив ризик, но нештата кои ги направив
Кикстартерот, улицата, ѕвончето на вратата,
не ги гледам како ризик.
Ги гледам како доверба,
Онлајн алатките кои овозможуваат размена
лесно и инстинктивно како што е на улицата
одат во тој правец.
Но, совршените алатки нема да ни помогнат
ако ние не можеме да се соочиме меѓу нас
и бестрашно да даваме и примаме,
но, што е уште поважно
да прашуваме без срам.
Ја поминав мојата музичка кариера
обидувајќи се да сретнам луѓе на интернет
онака како што можев на кутијата,
па така блогирав и твитав за работи настрана од датумите за моите турнеи
и мојот нов видео-клип, како и за нашата работа и нашата уметност
и нашите стравови и мамурлаци, нашите грешки,
и се гледаме меѓу нас.
Мислам дека кога навистина се гледаме
всушност сакаме да си помогнеме.
Според мене, луѓето се опседнати со погрешното прашање
кое е: „Како да ги натераме луѓето да платат за музика?“
Што ако почневме да прашуваме,
„Како да им овозможиме на луѓето да плаќаат за музика?“
Ви благодарам
(аплауз)
Ајде да се преправаме дека овде имаме машина.
Голема машина, cool, ТЕД-овска машина,
и таа е временска машина.
И сите од оваа просторија мораат да влезат во неа.
Можете да одите назад, можете да одите напред,
но, не можете да останете таму каде што сте.
Се прашувам што би одбрале, бидејќи во последно време често ги прашував моите пријатели
и тие сите сакаа да се вратат назад.
Не знам. Сакаа да се вратат во времето пред автомобилите,
Тwitter или „American Idol".
Не знам.
Убеден сум дека постои наклонетост кон
носталгијата, кон неостварената желба.
И, јас го разбирам тоа.
Не сум дел од толпата, морам да кажам.
Не сакам да се вратам, и тоа не затоа што сум авантурист,
туку поради можностите на оваа планета,
кои не се враќаат назад, туку одат напред.
Затоа сакам да влезам во машината и сакам да отидам напред.
Никогаш немало подобро време на оваа планета,
по било кое мерило што сакате да го избереме:
здравство, богатство,
подвижност, можности,
опаѓачки стапки на болести.
Никогаш немало време како ова.
Моите прадедовци, сите мои прадедовци, умреа
до нивната шеесета година.
Моите баби и дедовци ја турнаа таа бројка до 70.
Моите родители се приближуваат кон 80.
Затоа, подобрo да има
број 9 пред бројот на годините на мојата смрт.
Но, не се работи дури ни за луѓето како нас,
бидејќи постојат поголеми работи од тоа.
Дете родено во Њу Делхи денес
може да очекува да живее исто толку долго
колку најбогатиот човек пред 100 години.
Размислете за тоа, тоа е неверојатен факт.
А, зошто е вистина?
Сипаници. Сипанците убија милијарди
луѓе на планетава.
Ја преструктуриаа светската демографија,
на начин на кој ниедна војна не го направила тоа претходно.
Ги нема веќе. Исчезнаа.
Ги победивме. Паф.
Во богатиот свет,
болестите кои се закануваа на милиони од нас само пред една генерација,
веќе речиси и да не постојат.
Дифтерија, рубеола, детска парализа ..
Дали некој воопшто знае што овие нешта значат?
Вакцини, модерна медицина,
нашата способност да нахраниме милијарди луѓе,
тие нешта се триумф на научниот метод.
И за мене, научниот метод -
пробувањето работи,
увидување дали нешто функционира, менување кога не функционира,
е една од најголемите достигнувања на човештвото.
Тоа се добрите вести.
За жал, толку од добрите вести,
бидејќи има и други проблеми, кои се споменати многу пати.
И, еден од нив е дека
и покрај сите наши достигнувања,
милијарди луѓе легнуваат гладни,
секој ден во овој свет.
Тој број се зголемува, и се зголемува толку брзо и тоа е срамота.
И не само тоа. Ја употребивме нашата фантазија
за целосно да ја загадиме планетата.
Питка вода, обработлива земја,
прашуми, нафта, плин.
Нив ги снемува и ги снемува многу брзо.
Ако не смислиме излез од овој неред,
и нас ќе нè снема.
Затоа прашањето гласи: Можеме ли ние да го направиме тоа? Јас мислам дека можеме.
Мислам дека е јасно дека можеме да создадеме храна
која може да нахрани милијарди луѓе без да се уништи земјата на која тие живеат.
Мислам дека можеме да го снабдиме светот со енергија
која нема да го уништи.
Јас навистина верувам во тоа и не, тоа не е фантазирање.
Но, тука постои уште една работа што ме држи буден ноќе,
...една од работите што ме држат буден ноќе:
Никогаш не ни бил повеќе потребен напредок во наукатата. Никогаш.
И ние, исто така никогаш не сме биле во позиција
правилно да ја развиеме на начинот на кој можеме денес.
На граница сме од неверојатни, неверојатни настани
во многу полиња.
Но, сепак мислам дека мораме да се вратиме
стотици, 300 години, пред просветителството,
да најдеме време кога сме се бореле за напредок,
кога сме се бореле за овие работи
посилно, на повеќе фронотови, отколку што се бориме сега.
Луѓето се замоткуваат во нивните верувања,
и тоа го прават толку силно што не можете да ги ослободите.
Ниту вистина нема да ги ослободи.
И слушајте, сите имаат право на свое мислење;
имаат право на мислење дури и за напредокот.
Но, знаете на што немате право?
Немате право на вашите лични факти. Жал ми е, но немате.
И мене ми требаше некое време да го сфатам ова.
Пред една деценија, напишав статија за вакцини,
во „The New Yorker“. Мала статија.
И бев зачуден кога имаше отпор:
отпор за нешто што е, на крајот на краиштата,
најефиксната мерка на јавно здравство во човечката историја.
Не знаев што да направам,
па го направив она секогаш го правам : Напишав статија и продолжив понатаму.
И малку подоцна,
напишав статија за генетски модифицирана храна.
Истата работа, само поголема.
Луѓето полудеа.
Па, напишав статија и за тоа,
и не можев да разберам зошто
луѓето мислеа дека ова беше „Франкенштајн-храна".
Зошто мислеа дека поместување на молекулите
на специфичен начин, наместо на случаен,
претставува неовластено стапнување на полето на природата.
Но, знаете, јас секогаш го правам истото. Напишав статија и продолжив понатаму.
Мислам, јас сум новинар.
Ние пишуваме, архивираме, одиме на вечера. Сè е во ред.
(Смеа)
Но, овие статии ме засегнаа.
Не можев да сфатам зошто, но на крајот успеав.
И тоа затоа што оние фанатаци што ме излудуваа,
всушност воопшто не биле фанатици.
Тие беа внимателни луѓе, образовани луѓе, 
пристојни луѓе.
Беа исто како луѓето во оваа просторија.
И тоа многу ме вознемири.
Но, знаете, потоа си реков, ајде да бидеме искрени.
Ние се наоѓаме во ситуација во која
немаме ист однос кон напредокот каков што имавме.
Зборуваме за тоа двосмислено.
Зборуваме за тоа во иронични поими со мали наводницни:
„напредок".
Добро, има причини за тоа и мислам дека знаеме кои се тие причини.
Изгубивме верба во институциите,
во авторитетот,
а, понегаш и во самата наука.
Нема причина зошто не би требале.
Можете да кажете само неколку имиња
и луѓето ќе разберат.
Чернобил, Бопалската катастрофа, Challenger,
Vioxx (лек поврзан со ризик од срцев удар),
оружје за масовно уништување.
Знаете, можете да си направите своја листа.
Има прашања и проблеми
со луѓето за кои верувавме дека секогаш се во право.
Затоа, бидете скептични.
Поставувајте прашања, барајте докази.
Не земајте ништо здраво за готово.
Но, тука е поентата: Кога ќе добиете доказ,
треба да го прифатите, а ние не сме добри во тоа.
А, причината за тоа е дека
сега се наоѓаме во епидемија на страв
каква што никогаш не сум видел и се надевам дека нема ни да видам.
Пред 12 година, беше издадена една приказна,
ужасна приказна,
која ја поврзуваше епидемијата на аутизам
со вакцините против сипаници, заушки и рубеола.
Многу страшно.
Мноштво истражувања беа направи да се види дали тоа беше точно.
Мноштво истражавуања и требаше да бидат направени; тоа е сериозна тема.
Резулатати пристигнаа.
Пристигнаа од САД, од Англија,
од Шведска, од Канада,
и беа исти: нема поврзаност,
нема ни најмала поврзаност.
Не е важно. Не е важно,
бидејќи ние веруваме во анегдоти,
ние веруваме во она што гледаме, што мислиме дека гледаме,
она што нè прави да се чуствуваме вистински.
Ние не веруваме во куп документи
од владините претставници кои ни даваат податоци.
И јас го разбирам тоа, мислам дека сите ние го разбираме.
Но, знаете што?
Резулатот од тоа беше катастрофален.
Беше катастрофален поради овој факт:
САД е една од неколкуте земји во светот,
каде што бројот на вакцини против сипаници опаѓа.
Тоа е срамота,
и треба да се засрамиме.
Тоа е страшно.
Што се случило
за да го направиме тоа?
Сега, разбирам. Навистина разбирам.
Бидејќи, дали некој тука има сипаници?
Дали некој во публиката видел некој човек да умре од сипаници?
Не се случува многу често.
Во оваа земја не се случува воопшто,
но се случило 160.000 пати предходната година.
Тоа е голема стапка на смртност настаната од сипаници,
20 на час.
Но, бидејќи тоа не се случило, можеме да го отфрлиме од нашите мисли,
а луѓето како Џени Мекарти
можат да одат наоколу и да проповедаат пораки
на страв и неписменост во медиумите
како „Опра“ и „Лери Кинг“.
И можат да го сторат тоа
бидејќи не ги поврзуваат причината и поврзаноста.
Не разбираат дека овие работи се чинат исти,
но, речиси никогаш не се исто.
И тоа е нешто што мораме да го научиме и мораме да го научиме навистината наскоро.
Овој човек беше херој, Џонас Солк.
Ни одзеде една од најголемите казни на човештвото.
Нема страв, нема мачење. Детска парализа - паф, ја снема.
Човекот во средина, не толку многу.
Неговото име е Пол Офит.
Само што разви вакцина против ротавирус со многу други луѓе.
Ќе спасува 400-500 илјади деца
секоја година во земјите во развој.
Прилично добро, нели?
Да, добро е, освен што Пол оди наоколу зборувајќи за вакцините
и кажува колку се вредни,
и дека луѓето мора да престанат да лелекаат.
И навистина го кажува тоа на таков начин.
Значи, Пол е терорист.
Кога Пол јавно зборува,
не може ништо да изјави без наоружени чувари.
Му се јавуваат дома
бидејќи луѓето сакаат да му кажат
дека паметат каде неговите деца одат на училиште.
А, зошто? Затоа што Пол направи вакцина.
Не морам да го кажам ова, но вакцините се неопходни.
Ако ги одземете, болестите ќе се вратат,
ужасни болести. И тоа се случува.
Во оваа земја сега има сипаници.
И станува уште полошо и прилично брзо деца
повторно ќе умираат од тоа бидејќи е само игра на бројки.
И нема да умираат само од сипаници.
Што е со детската парализа? Ајде да го земеме тоа. Зошто не?
Една моја колешка од колеџ, пред неколку недели ми пиша и ми рече
дека мислела оти сум малку остар.
Никој не ми го кажал тоа предходно.
Таа не планираше да го вакцинира детето против детска парализа.
Нема шанси.
Добро.
Зошто? Бидејќи немаме детска парализа. И знаете што?
Во оваа земја вчера немаше детска парализа
Денес, не знам. Можеби некој се качил во авион од Лагос утрово,
лета до Лос Анџелес, сега е над Охајо.
И ќе се се симне за неколку часа, ќе изнајми автомобил,
ќе дојде на Long Beach,
вечерва ќе присуствува на една од оние феноменални ТЕД вечери.
И тој не знае дека е инфициран со паралитичка болест,
а, не знаеме и ние, бидејќи светот така фукционира.
Планетата на која живееме. Не се преправајте дека не е така.
Ние сакаме да се обвиткуваме во лаги. Обожуваме да го правиме тоа..
Сите си ги примивте витамините утрово?
Ехинацеја, мал антиоксиданс
да ве поткрене.
Знам дека ги примивте, бидејќи половина од Американците го прават тоа.
Го земаат тоа и земаат алтернативни лекови.
Не е важно колку често
објавуваме дека се бескорисни.
Податоците цело време го кажуваат тоа.
Ја потемнуваат урината. Скоро никогаш не прават ништо повеќе од тоа.
(Смеа)
Во ред е, саката да платите 28 милијарди долари за темна урина?
Јас потполно ве поддржувам.
(Смеа)
Темна урина. Темна.
Зошто го правиме тоа? Зошто го правиме тоа?
Мислам дека разбирам, ја мразиме Големата фармацевска индустрија.
Ја мразиме Големата Влада. Не му веруваме на Човекот.
А, не ни треба. Нашиот здравствен систем е за никаде.
Суров е кон милиони луѓе.
Неверојатно е крут
и тешко на оние што не можат да си го дозволат.
Па, бегаме од тоа, и каде бегаме?
Скокнуваме во рацето на Големиот Плацебо.
(Смеа)
Тоа е неверојатно. Го сакам Големиот Плацебо.
(Аплауз)
Но, знаете, навистина е сериозна работа,
бидејќи тие работи се ѓубре,
а, ние трошиме милијарди долари на тоа.
И имам секакви видови на потрекнувачи овде.
Ниту еден од нив.. гинко, измама;
ехинеја, измама;
акаи -- не ни знам што е тоа,
но трошиме милијарди на тоа - а, тоа е измама.
И знаете што? Кога кажувам вакви работи, луѓето викаат по мене,
и велат: „Што ти е гајле? Остави ги луѓето да си прават што си сакаат.
Од тоа се чуствуваат добро."
А, знаете што? Тоа не е точно.
Бидејќи не се грижам
ако тоа е и Секретарот на Министерстовото за здравсто
кој вели: „Хм, нема да го земам доказот
од експертите за мамографија,"
или некој шарлатан кој сака да ги лечи пациентите
со кафе-црево.
Кога ќе го почнете патот
каде верувањата и магијата ги заменуваат доказите и науката,
завршувате на место во кое не сакате да бидете.
Завршувате во Јужна Африка на Табо Мбеки.
Тој уби 400.000 луѓе
со тоа што инсистираше дека цвеклото,
лукот и лимоновиот сок
се многу повеќе ефикасни отколку антиретровирусните лекови,
за кои знаеме дека може да го успори текот на СИДА-та.
Стотици илјади непотребни жртви
во држава која беше повеќе погодена
отколку било која држава од оваа болест.
Ве молам, не ми кажувајте дека
нема последици од овие работи.
Има. Секогаш има.
Сега, најнепромислената епидемија
во која токму сега се наоѓаме
е оваа апсурдна битка
помеѓу предлагачите на генетски модифицирана храна
и органската елита.
Тоа е идиотска дебата. Мора да ја запреме.
Тоа е дебата за зборови, метафори.
Тоа е иделогија, не наука.
Сè што јадеме, секое зрно ориз,
секое ливче магдонос,
секоја зелка,
е модифицирана од страна на човекот.
Знаете, немаше мандарини во Рајската градина
Немаше ниту дињи. (Смеа)
Немаше новогодишни елки. Ние ги создадовме.
Ги создадовме во последните 11.000 години.
Нешто од тоа фукционираше, нешто не.
Се ослободивме од тоа што не фукционираше.
Сега можеме да го правиме тоа на попрецизен начин,
и, секако дека постојат ризици,
но, можеме да ставиме витамин А во оризот,
а, тоа може да им помогне на милиони луѓе,
милиони луѓе и да го продолжи нивниот живот.
Не сакате да го правите тоа?
Морам да кажам, не разбирам.
Се противиме на генетски модифицирана храна.
Зошто го правиме тоа?
Нештата што постојано ги слушам се:
Премногу хемикалии,
пестициди, хормони,
монокултура, не сакаме огромни полиња
со истата работа, тоа не е во ред.
Не сакаме компании кои создаваат живот.
Не сакаме компаниите да ги поседуваат семиња.
И знаете кој е мојот одговор на сето тоа?
Да, во право сте. Ајде да го поправиме тоа.
Точно, имаме голем проблем со храната,
но, тоа не е наука.
Нема никаква поврзаност со науката.
Тоа е закон, тоа е морал, тоа е патентирана работа.
Знаете дека науката не е компанија.
Не е држава.
Не е дури ниту идеја; таа претставува процес.
Таа е процес, понекогаш фукционира, понекогаш не фукционира.
Но, идејата која не смее да ја дозволиме е
науката да не ја врши својата работа
бидејќи ние се плашиме,
што е навистина многу глупаво,
а, тоа спречува милиони луѓе
да напредуваат.
Знаете, во наредните 50 години
ќе мораме да одгледуваме 70 проценти повеќе храна отколку сега.
70 проценти.
Ове се инвестициите во Африка во последните 30 години.
Срамота. Срамота.
Нив им треба храна, а ние не им ја даваме.
А, зошто? Генетски модифицирана храна.
Не сакаме да ги охрабриме луѓето
да јадат расипани работи, како на пример маниока.
Маниоката е нешто што половина милијарда луѓе го јадат.
Слично е на компир.
Тоа е само мноштво калории. Лошо е.
Не содржи хранливи вредности, не содржи протеини,
а, научниците додаваат
сè што недостасува во неа.
И луѓето ќе можат да јадат и не ќе мора да ослепат.
Нема да гладуваат, а знаете што?
Тоа би било убаво. Нема да биде нешто како добар ресторан,
но, би било убаво.
И се што можам да кажам за тоа е:
Зошто се бориме против тоа?
Мислам, да се запрашаме: Зошто се бориме против тоа?
Бидејќи не сакаме да разместуваме гени?
Ова е поради разместувањето гени. Не е поради хемикалиите.
Не е поради смешната страст за хормони,
нашето инсистирање за поголема храна,
подобра храна, единечна храна.
Не е поради житарките,
се работи за одржување на луѓе во живот
и време е да почнеме да разбираме што значи тоа.
Бидејќи, знаете што?
Ако не сфатиме, ако продолжиме да се однесуваме како досега,
ќе бидеме виновни за нешто за кое сметам дека не сакаме да бидеме:
колонијализмот на високата технологија.
Нема друг начин да се опише тоа што се случува тука.
Тоа е себично, грдо,
тоа е под нашето ниво,
и навистина мораме да го запреме.
Затоа, после овој неверојатно интересен разговор,
(Смеа)
можеби би кажале: „Значи, ти сèуште сакаш да влезеш во
оваа смешна временска машина и да одиш напред?"
Апсолутно. Апсолутно сакам.
Сега е застаната во сегашноста,
но имаме неверојатни можности.
Можеме да ја поставиме машината онака како што ние сакаме.
Можеме да ја поставиме каде што сакаме да ја поставиме,
и ќе ја поставиме таму каде што сакаме да ја поставиме.
Мораме да ги имаме овие разговори и мораме да размислиме.
Но, кога ќе влеземе во времеската машина и ќе одиме напред,
ќе бидеме среќни што го правиме тоа.
Знаеме дека можеме.
Кога јас би бил прашан,
тоа е она што му треба на светот сега.
(Аплауз)
Ви благодарам.
Ви благодарам.
Ви благодарам. Ви благодарам.
Здраво. Би сакала да го започнам мојот говор
со две прашања, и првото е:
Колку од вас тука всушност јадат свинско месо?
Ве молам дигнете рака.
О, тоа е многу.
А колку од вас навистина во живо виделе
свиња од која се произведува ова месо?
Во последнава година?
Во Холандија, од каде што доаѓам,
во суштина никогаш и не гледате свиња, што е навистина чудно,
бидејќи со население од 16 милиони луѓе
имаме 12 милиони свињи.
Добро, се разбира дека холанѓаните не може да ги изедат сите тие свињи.
Тие јадат околу една третина, а останато се извезува
на различни страни на Европа и во останатиот дел од светот.
Многу се извезува во Велика Британија, Германија.
Бев љубопитна,
бидејќи историски гледано, се користела целата свиња до последниот дел
за ништо да не се фрли...
Значи бев љубопитна да дознаам
дали тоа е сѐ уште така.
Потрошив околу три години истражувајќи.
Следејќи ја оваа една свиња
со број „05049“,
сѐ до самиот крај
и до производите, кои беа направени од свињата.
И во овие години, запознав секакви типови луѓе,
како, на пример, фармери и касапи, што е логично.
Но, исто така запознав производители на алуминиумски калапи,
производители на муниција
и секакви други типови на луѓе.
И тоа што ме изненади
е што фармерите и немаа поим
што сѐ беше произведувано од нивните свињи.
Но и потрошувачите -- т.е. ние --
немаа поим
за свињите во сите овие производи.
Така што
го земав целово истражување
и направив, па во суштина, каталог на производи од оваа една свиња.
И дури има копија од маркерот за уво
на задната страна.
Се состои од четири поглавја.
Поглавјата се кожа, коски, месо, внатрешни органи,
крв, сало и разно.
(Смеа)
Вкупно
тежат 103,7 килограми.
И за да ви покажам колку често во еден нормален ден
всушност сретнувате делови од оваа свиња,
ќе ви покажам некои фотографии од книгата.
Веројатно го започнувате денот со туширање.
Во сапунот, масните киселини
направени со варење на маснотиите од свинска коска
се користат како средство за стврднување,
но исто така и за да му дадат мазен свиленкаст ефект.
Ако погледнете наоколу во бањата,
гледате многу производи
како шампон, балсам,
крема против брчки, лосион за тело,
но и паста за заби.
Така, уште пред доручек,
ја сретнавте свињата толку многу пати.
Потоа, за доручек, свињата која ја следев,
влакната од свињата или белковините од влакната на свињата,
биле искористени како оплеменувач на тесто.
(Смеа)
Па, како што кажува производителот: се „подобрува.“
Се разбира, знаете.
Во ниско-масен путер, во суштина во многу ниско-масни производи,
кога ќе ја извадите маснотијата, во суштина го вадите вкусот и текстурата.
Па тоа што прават е, го враќаат желатинот
за да се сочува текстурата.
Кога одите на работа, под улиците или под зградите кои ги гледате,
има шанса да има „клеточен“ бетон,
што е многу лесен тип на бетон
кој во себе има белковини од коски,
и исто така е целосно повторно употреблив.
Во кочниците на возови, барем во германските кочници за возови,
има еден дел од кочницата
кој е направен од коскена пепел.
И во чискејк и во различни типови на десерти,
како чоколадна пена, тирамису, пудинг од ванила,
сѐ што се чува изладено во супермаркет,
има желатин за да изгледа убаво.
Фин порцелан од коска -- ова е вистинска класика.
Се разбира, коската во финиот порцелан од коски
му ја дава проѕирноста
и цврстината,
за да може да се направат овие навистина убави фигури,
како овој елен.
Во внатрешното уредување, свињата е навистина присутна.
Се користи во боите, за текстурата,
но исто така и за сјајноста.
Во шмирглите, лепак од коски
е всушност лепакот помеѓу песокот и хартијата.
А и во четките за фарбање,
се користат влакна, бидејќи поради нивната издржливост влакната
се пригодни за правење на четки за фарбање.
Не планирав да ви покажувам месо,
бидејќи се разбира половина од книгата е за месо,
и веројатно сите знаете за какво месо.
Но не сакав да го пропуштите ова,
кое се вика „месо исечено во контролирани порции.“
Ова во суштина се продава
во замрзнувачите во супермаркетот.
И тоа е... па во суштина стек.
Тоа се продава како говедско месо,
но што се случува кога колете крава --
барем во големи фабрики-кланици --
на нив им остануваат овие мали делови од стек
кои неможат да ги продаваат како стек,
па тоа што го прават е што ги „лепат“ заедно
со фибрин од свинска крв
во еден навистина голем колбас.
Потоа го замрзнуваат колбасот, го сечат на мали парчиња
и тоа повторно го продаваат како стек.
Ова истото се случува и со туна и со скалоп школки.
Со стекот, можеби ќе се напиете и пиво.
Во процесот на превривање, во пивото се прават многу магливи елементи,
па за да се тргнат тие елементи,
некои компании
го преточуваат пивото низ еден тип на сито од желатин
за да се исчисти магловитоста.
Ова истото се прави и со вино и со овошни џусеви.
Всушност има компанија во Грција
која произведува цигари
што содржат хемоглобин од свињи во филтрите.
И според нив,
тоа создава вештачки бел дроб во филтерот.
(Смеа)
Тоа всушност е поздрава цигара.
(Смеа)
Колаген за вбризгување -- или, почнувајќи од 1970-тите, колаген од свињи --
се користи за вбризгување во брчки.
Причината за ова е што свињите се впрочем многу блиски до луѓето,
па и колагенот исто така.
Па, ова можеби е најчудното што го најдов.
Ова е куршум произведен
од една многу голема компанија за муниција во САД.
И додека ја подготвував книгата
контактирав со сите производители,
бидејќи сакав да ми пратат вистински мостри
и вистински примероци.
Па на оваа компанија ѝ пратив е-пошта
велејќи: „Здраво, јас сум Кристиен. Правам едно истражување.
Може ли да ми пратите еден куршум?“
(Смеа)
И искрено, не ни очекував да ми одговорат.
Но, одговорија
и ми кажаа: „Многу ви благодариме на вашата порака. Многу интересна приказна.
Дали сте некако поврзани со холандската влада?“
Тоа ми беше многу чудно,
како холандската влада да праќа е-пораки некому.
(Смеа)
Најубавото нешто што го најдов,
барем тоа што мислам дека е најубавото во книгата, е овој срцев залисток.
Toа многу ниско-технолошки
и многу високо-технолошки производ во исто време.
Ниско-технолошкиот дел е тоа што буквално е свински залисток
монтиран во високо-технолошки дел,
во специјално метално куќиште.
Тоа што се случува, е што ова може да биде вградено во човечко срце
без операција на отворено срце,
и во моментот кога е на вистинското место
ја тргаат надворешната школка.
Тогаш срцевиот залисток ја добива оваа форма
и во истиот момент почнува да чука.
Тоа е еден магичен момент.
Ова е една холандска компанија.
Па им се јавив и ги замолив,
„Дали може да ми позајмите еден срцев залисток?“
И производителите беа навистина ентузијастички расположени.
Ми рекоа: „Супер, ќе го ставиме во тегла со формалин
и ќе може да го позајмите.“
Супер. Но, потоа немав никаков контакт од нив со седмици,
па им се јавив,
и ги прашав „Што се случува со срцевиот залисток?“
Одговорот беше: „Па видете нашиот директор
одлучи да не ви дозволи да го позајмите срцевиот залисток,
бидејќи не сака неговиот производ
да се асоцира со свињи.“
(Смеа)
Па, последниот производ од книгата кој ќе ви го покажам е обновлива енергија --
впрочем да покажам дека моето прво прашање,
дали свињите сѐ уште се користат цели, има потврден одговор.
Па да, има. Бидејќи сѐ што неможе да се искористи за нешто друго
се користи за гориво
кое може да се користи како обновлив извор на енергија.
Вкупно најдов 185 производи.
Тоа што тие ми покажаа
е, прво,
би рекла малку чудно,
што не се однесуваме кон овие свињи
како апсолутни кралеви и кралици.
И второ, дека немаме поим
од што сѐ се направени овие производи кои нѐ опкружуваат.
И можеби мислите дека сум голем љубител на свињи,
но всушност, добро малку и сум,
но сепак во повеќе сум
љубител на суровини.
И мислам дека, првиот чекор за подобро да се грижиме
што е во позадина на нашите производи --
животните, земјоделските култури, растенијата,
необновливите материјали,
но и луѓето кои ги прават овие производи --
е да станеме свесни дека тие се тука.
Многу ви благодарам.
(Аплауз)
Дами и господа, соберете се наоколу.
Би сакал да ви раскажам една приказна.
Еднаш одамна
во 19-тиот век во Германија,
имаше една книга.
Во тоа време,
книгата беше кралица на раскажувањето.
Беше одважна.
Беше сеприсутна.
Но беше малку здодевна.
Бидејќи во нејзиното 400 годишно постоење,
раскажувачите никогаш не ја унапредија книгата
како средство за раскажување.
Но тогаш пристигна еден автор,
и ја промени играта засекогаш.
(музика)
Неговото име е Лотар,
Лотар Мегендорфер.
Лотар Мегендорфер тропна со ногата на подот,
и одлучно рече, „Genug ist genug!“
Го зграпчи моливот,
и ги фати неговите ножици.
Овој човек одби да подлегне на конвенциите за нормалност
и едноставно одлучи да ги превземе работите во свои раце.
Историјата го познава Лотар Мегендорфер
како -- кој друг?
првиот светски пронаоѓач
на релјефните книги за деца.
(музика)
За ова задоволство и ова чудо,
луѓето славеа.
(славење)
Тие беа среќни бидејќи приказната преживеа,
и дека светот ќе продолжи да се врти.
Лотар Мегендорфер не беше првиот
кој го промовираше овој начин на раскажување на приказни,
и тој секако не беше последниот.
Без разлика дали раскажувачите сфатија или не,
тие го канализираа Мегендорферовиот дух
кога операта ја доведоа до водвиљ,
вестите на радио до радиот театар,
филмот до филм во движење
до филм со звук, боја, 3Д,
на VHS и на DVD.
Се чинеше дека нема лек за овој Мегендорферитис.
И нештата станаа многу позабавни кога се појави интернетот.
(смеење)
Бидејќи, не само што луѓето можеа да ги емитуваат нивните приказни низ светот,
туку тие исто така можеа
да го прават тоа со навидум бесконечен број на уреди.
На пример, една компанија
раскажува приказна за љубовта
преку сопствениот пребарувач.
Едно Тајванско продуцентско студио
ја интерпретира Американската политика во 3Д.
(смеење)
И еден човек ги раскажува приказните од својот татко
користејќи ја платформата наречена Твитер
за да му покаќе на светот какви глупости зборува неговиот татко.
И после сето ова, сите запреа;
тие се вратија чекор наназад.
Сфатија дека во текот на 6 000 години раскажување,
тие од цртањето на сцени од ловење на пештерските ѕидови
дојдоа до правење на ѕид за Шексипр на фејсбук.
И ова беше повод за славење.
Уметноста на раскажувањето остана непроменета.
И во најголем дел, приказните се рециклирани.
Но начинот на кој луѓето ги раскажуваат приказните
секогаш се развивал
со чиста, постојана иновативност.
И сите би се сетиле на еден човек,
еден неверојатен Германец,
секогаш кога нов уред за раскажување на приказни
ќе се пронајде.
И за тоа,
публиката,
прекрасната, драга публика --
ќе живее среќно до крајот на животот.
(аплауз)
Немаше поминато година од 11 Септември,
а јас бев во Чикаго Трибјун
каде пишував за пукања и убиства,
нешто што ме направи
доста депримиран.
За време на колеџ бев активист,
па одлучив да помогнам на една локална група
која се бореше против тестирањето на животни.
Мислев дека постапувам правилно
и дека нема да има проблеми,
но ме биеше толку голем малер,
што сите бевме уапсени.
Оваа матна слика на која држам
летоци им беше доказот.
Обвиненијата против мене беа отфрлени,
но по неколку недели,
двајца ФБИ агенти ми тропнаа на врата,
и ми рекоа дека морам да ги шпионирам
другите протестни групи, оти во спротивно
ќе ме стават на листата на домашни терористи.
Ќе излажам ако кажам дека не се стаписав.
Бев преплашен,
а кога стравот стивна,
морав да откријам
како дојде до ова,
зошто активистите за правата на животните и средината,
кои никогаш не повредиле никого,
како и зошто станале главна
мета на ФБИ.
По неколку години, бев повикан да сведочам
пред Конгресот за мојата репортажа.
На законодавците им реков, и додека сите
зборувате за зеленило,
некои луѓе ги ризикуваат своите животи
за да ги заштитат шумите и да ги сопрат нафтоводите.
Тие ги ставаат своите тела на линијата
меѓу харпуните и китовите.
Ова се обични луѓе,
како демонстративе во Италија,
кои спонтано се прекачија преку
бодликава жица за да ги спасат
овие зајачари од тестирање.
Овие движења биле неверојатно ефективни
и популарни,
и затоа во 1985, нивните противници смислија нов збор,
еко-терористи,
за да го сменат начинот на кој ги гледаме.
Едноставно го измислија.
Овие компании лобираа за нови закони
како ,,Терористичкиот Акт против Претпријатијата за Животни,"
кој го претвора активизмот во тероризам,
ако тој предизвикува намалување на профитот.
Повеќето никогаш и не слушнале за овој закон,
вклучувајќи ги и членовите на Конгресот.
Помалку од еден процент беа присутни
кога беше усвоен.
Другите беа на комеморација.
Му оддаваа чест на Др. Кинг,
додека неговиот активизам стануваше тероризам
доколку се прави во име на животните или средината.
Поддржувачите велат дека овие закони се потребни
за екстремистите:
вандалите, потпалувачите, радикалите.
Но во моментов, компании како ,,ТрансКанада"
ја советуваат полицијата за тоа како
да ги прикаже ненасилните демонстранти
како терористи.
ФБИ документите за обука за еко-тероризмот
не се за насилство,
туку за односи со јавноста.
Денес, во повеќе држави,
корпорациите туркаат нови закони
кои не дозволуваат фотографирање на
суровоста врз животните на нивните фарми.
Последниот беше во Ајдахо пред само две недели,
а денес поднесовме тужба
оти сметаме дека е неуставен
и дека е закана за новинарството.
Во првиот судски случај од ваков вид,
беше инволвирана
една млада жена, Ејми Мејер.
Ејми забележала како пренесуваат болна
крава со булдожер надвор од кланица,
додека била на улицата.
И Ејми го сторила тоа што секој од нас би го сторил:
Снимала.
Кога дознав за нејзината приказна, пишував за тоа,
и во рок од 24 часа, создаде толкава галама
што обвинителите едноставно ги отфрлија сите обвиненија.
Но, очигледно, дури и ваквите работи
ги сметаат за закана.
Преку ,,Актот за Слобода на Информациите,"
дознав дека единицата за борба против тероризмот
ги следи моите статии
и говори како што е овој.
Дури го вклучија и овој убав мал опис на мојата книга.
Ја опишаа како „неодолива и добро напишана.“
(Аплауз)
Реклама за наредната книга, така?
Поентата на сето ова е да нè исплашат,
но како новинар, имам непоколеблива верба
во моќта на образованието.
Нашето најдобро оружје е сончевата светлина.
Достоевски напиша дека целиот труд на човекот
е да докаже дека е човек, а не дирка на пијано.
Одново и одново низ историјата,
луѓето на власт го употребувале стравот
да ја замолчат вистината и несогласувањето.
Време е да отсвириме нова нота.
Ви благодарам.
(Аплауз)
Јас сум дизајнер и професор.
Јас сум мултитаскер и ги терам
студентите
да поминат низ еден многу креативен,
мултитаскен процес на дизајнирање.
Но, колку е навистина ефикасен мултитаскингот?
Ајде за момент да ја разгледаме опцијата монотаскинг.
Еве неколку примери.
Погледнете.
Ова е резултат од мојот мултитаскинг (смеа)
Се обидувам да готвам, да се јавам на телефон, да напишам СМС,
можеби дури и да ставам на интернет слики
од оваа неверојатна скара.
Ни кажуваат приказни за супертаскерите,
тоа се тие два проценти на луѓе кои
многу добро се снаоѓаат со мултитаскингот.
Но што со нас, што со нашата реалност?
Кога последен пат навистина уживавте
само слушајќи го гласот на вашиот пријател?
Ова е проектот на кој работам,
ова се маски за уназадување
на нашите супер, хипер -
(смеа) (аплауз)
уназадување на нашите хипер-мобилни телефони
до сржта на нивната функција.
Друг пример: Сте биле ли во Венеција?
Колку е убаво да се изгубиме низ тие мали улици
на островот.
Но нашата мултитаскна реалност е многу
поразлична,
и полна со еден куп информации.
А што ќе кажете за оваа работа,
да го разбудиме чувството 
за авантура?
Знам дека звучи чудно да се зборува
за моно (едно)
кога имаме огромен број на можности,
но ве молам пробајте
да се фокусирате само на една задача,
а ако можете и целосно исклучете ги
дигиталните сетила.
Денес, секој би можел да си направи 
сопствен моно производ.
Зошто да не? Најдете си место за монотаскинг
во светот на мултитаскинг.
Ви благодарам.
(аплауз)
Крис Андерсон: Џулиан, добредојде.
Слушаме дека WikiLeaks, твоето бебе,
... во последните неколку години
има издадено вкупно повеќе доверливи документи
од сите медиуми во светот заедно.
Дали е можно ова да е вистина?
Џулијан Асанж: Да, дали може да е вистина?
Нели е загрижувачки што остатокот од светските медиуми
толку лошо си ја работат работата
што мала група на активисти
е во состојба да издаде повеќе
такви информации
од остатокот од сите светските медиуми заедно.
КА: Како функционира?
Како луѓето ги објавуваат документите?
И како ја обезбедувате нивната приватност?
ЏА: Колку што знаеме до сега
ова се класични „тастери".
Постојат повеќе начини за да ни
достават информации.
Користиме најмодерна енкрипција
за да ги преместуваме податоците низ Интернет, да ги сокриеме трагите,
да ги поминеме законските јурисдикции,
како во примерите на Шведска и Белгија,
да ги добиеме тие законски заштити.
Информациите ги добиваме преку е-пошта,
обична пошта,
некогаш енкриптирани, некогаш не,
ги прегледуваме како и секоја новинска организација, ги форматираме --
ова понекогаш е многу тешко да се направи,
посебно кога станува збор за
огромни бази на податоци со информации --
ги објавуваме во јавноста
и потоа се браниме
од неизбежните правни и политички напади.
КА: Значи се трудите да се осигурате
дека документите се легитимни.
Но, всушност
скоро никогаш не го знаете идентитетот на изворот.
ЏА: Да, така е. Многу ретко го дознаваме тоа.
И ако дознаеме во било кое време
ги уништуваме информациите поврзани со тоа во најбрз можен рок.
(Ѕвони телефон) По ѓаволите.
(Смеа)
КА: Мислам дека тоа беше CIA, прашуваат кој е бројот
за членство во TED.
(Смеа)
Ајде да земеме еден вистински пример.
Ова е нешто
што го објавивте пред неколку години.
Ако може да го видиме документот...
Се работи за случка од Кенија пред неколку години.
Може ли да ни кажеш што објавивте и што се случи?
ЏА: Се работи за извештајот Крол.
Ова беше извештај на тајните служби
одобрен од кениската влада
по изборите во 2004.
Пред 2004, во Кенија владееше
Даниел арап Мои
околу 18 години.
Тој беше таканаречен мек диктатор на Кенија.
И кога Кибаки дојде на власт --
преку здружената коалиција која што се обидуваше
да се ослободи од корупцијата во Кенија --
властите го одобрија овој извештај,
и потрошија околу 2 милиони фунти
на истиот, како и на уште еден дополнителен извештај.
И потоа владата го чуваше извештајот
само за да го користи како политички лост за Мои,
кој беше најбогатиот човек --
и сѐ уште е најбогатиот човек -- во Кенија.
Се работи за светиот грал на новинарство во Кенија.
И така, отидов таму во 2007,
и некако успеавме да дојдеме до извештајот
токму пред изборите --
националните избори на 28-ми декември.
Кога го објавивме извештајот,
тоа го направивме три дена откога новиот претседател, Кибаки,
одлучи дека ќе се здружи
со човекот од кој требаше да се ослободи,
Даниел арап Мои.
Така извештајот
се претвори во товар
околу вратот на претседателот Кибаки.
КА: И... -- да ја скратам приказната --
за извештајот се слушна во Кенија,
индиректно, а не од официјалните медиуми.
И според Вашето мислење, тоа имаше ефект врз изборите.
ЏА: Да. Истото се најде на предната страница на Гардијан.
и беше објавено во сите земји околу Кенија,
во печатот во Танзанија и Јужна Африка.
Така што дојде однадвор.
И по неколку дена, тоа ги натера
медиумите во Кенија да почувствуваат дека е безбедно да се зборува за истото.
И потоа одеше нон-стоп 20 дена на кениските ТВ,
ги смени гласовите на изборите за 10 проценти,
според кениски разузнавачки извештај,
и на крај ги промени резултатите на изборите.
КА: Вау, значи вашата информација
навистина значително го промени светот?
ЏА: Да.
(Аплауз)
КА: Еве, ќе прикажеме само
кратка верзија од ова
воздушниот напад во Багдад.
Самото видео е подолго.
Но еве кратка верзија.
Ова е -- ова е вознемирувачко, морам да ве предупредам.
Радио: ... ебено, штом дојдеш врз нив скини ги.
Ве гледам, гледам и четири хамери таму некаде подалеку ...
На чисто сте. Во ред. Пукам.
Информирајте ме кога ќе сте готови. Ајде да пукаме.
Запали ги сите.
Ајде, пукај!
(Пука митралез)
Пукај уште. Пукај уште.
(Пука митралез)
Продолжи да пукаш.
Хотел... Bushmaster Two-Six, Bushmaster Two-Six,
мора да се движиме, веднаш!
Во ред, само што ги нападнавме сите осум лица.
Да, гледаме два хеликоптера, и уште пукаме.
Да. Ги погодив.
Two-Six, ова е Two-Six, се движиме.
Упс, извинете. Што се случува?
Проклетство, Кајл. Во ред, хахаха. Ги погодив.
КА: Ок, каков беше ефектот од ова?
ЏА: Ефектот врз луѓето кои што работеа на ова
беше тежок.
На крај испративме двајца луѓе во Багдад
за подетално да ја истражат приказната.
Ова е само првиот од трите напади
што се случиле на истото место.
КА: Значи, 11 луѓе загинаа во овој напад,
вклучувајќи и двајца вработени на Ројтерс?
ЏА: Да. Двајца вработени на Ројтерс,
и две млади деца беа ранети.
Беа убиени помеѓу 18 и 26 луѓе вкупно.
КА: И објавувањето на ова видео
предизвика општ бес насекаде.
Кој беше клучниот елемент
кој што го предизвика бесот, што мислите?
ЏА: Не знам, веројатно луѓето го гледаат
огромниот диспаритет на сила.
Имате луѓе што си одат најнормално по улица,
и потоа Апачи хеликоптер кој што е одалечен еден километар
испукува 30 милиметарски топовски проектили
на сите --
барајќи било каков изговор за да го направат тоа --
и убивајќи луѓе кои што ги спасуваат ранетите.
Имаше вмешано и двајца новинари кои што очигледно не беа бунтовници
бидејќи тоа е нивната фултајм работа.
КА: Значи, го имаме американскиот разузнавачки аналитичар
Бредли Менинг, кој што е уапсен.
За кој што се тврди дека има признаено во разговор на Интернет
дека го испратил ова видео до вас,
заедно со уште 280,000
доверливи депеши од амбасади на САД.
Дали е тоа вистина?
JA: Ние одбивме да потврдиме дека ги имаме добиено тие депеши.
Тој беше обвинет,
пред пет дена,
за земање на 150,000 депеши
и за објавување на 50.
На почетокот на годинава
објавивме
депеша од амбасадата на САД во Рејкавик.
Но, ова може и да не е поврзано.
Јас бев познат посетител во таа амбасада.
КА: Но, ако примевте илјадници
дипломатски депеши од амбасадите на САД...
ЏА: Ќе ги објавевме. (КА: Ќе ги објавевте?)
ЏА: Да. (КА: Затоа што?)
ЏА: Затоа што ваквите работи,
ја откриваат вистинската состојба
на, да речеме,
какви се навистина арапските влади,
вистинските злоупотреби на човекови права од страна на тие влади.
Ако погледнете депеши што веќе не се доверливи,
тоа е тоа што ќе го најдете во нив.
КА: Ајде да разговараме малку пошироко за ова.
Мислам, генерално, која е вашата филозофија?
Зошто е исправно
да се охрабрува објавувањето на тајни информации?
ЏА: Едно прашање е какви информации му се важни на светот,
каков тип на информации
можат да постигнат реформи.
И постојат многу информации.
Информацијата дека организациите
трошат огромни економски средства во криење,
тоа е навистина добар сигнал,
дека кога информацијата ќе биде објавена,
има надеж таа да предизвика нешто добро на крајот.
Бидејќи организациите кои го знаат тоа најдобро,
го познаваат суштински,
трошат време и пари да го сокријат.
А тоа се докажува и во пракса.
И тоа е историјата на новинарството.
КА: Но, дали постојат ризици околу тоа,
било за вклучените индивидуии,
или па општо за целото општество,
кога објавувањето на вакви информации може
да предизвика несакани последици?
ЏА: Досега немаме видено такво нешто поради нешто што сме објавиле.
Имаме политика за имунизација од штета.
Имаме начин за справување со информации
кои содржат лични --
кои идентификуваат информации за некоја личност.
Но постојат и легитимни тајни --
како на пример вашето досие кај вашиот доктор;
тоа е легитимна тајна.
Работиме со „тастери“ кои одлучуваат да истапат
кои се навистина добро мотивирани.
КА: Значи, добро се мотивирани.
А што би рекле, на пример за,
родителот чиј
син служи во војската на САД,
дојде и ви рече: „Знаете што,
имате објавено нешто кое што некој бил поттикнат да го објави.
Покажува како американски војник се смее
на луѓе што умираат.
Тоа создава впечаток -- го создало впечатокот
на милиони луѓе низ светот
дека американските војници се нехумани луѓе.
А всушност не се. Мојот син не е нехуман. Како се осмелувате?"
Што би рекле за тоа?
ЏА: Да, често ни се случува тоа.
Но, не ги заборавајте луѓето во Багдад,
луѓето во Ирак, луѓето во Авганистан --
тие не мора да го гледаат ова видео;
тие го гледаат ова секој ден.
Така што, нема да се промени нивното мислење, нема да се промени нивната перцепција.
Тоа е она што тие го гледаат секој ден.
Ќе ја смени перцепција и мислењето
на луѓето кои плаќаат за сето ова.
И тоа е нашата надеж.
КА: Значи најдовте начин да пуштите светлина
врз она што го гледате
како што се овие мрачни тајни на компаниите и владите.
Светлината е добра.
Но, дали гледате иронија во фактот дека,
за да ги осветлите овие тајни,
морате, и самите,
да креирате тајност околу вашите извори?
ЏА: Не баш. Сѐ уште немаме
дисиденти во WikiLeaks.
Немаме извори кои се дисиденти од други извори.
Доколку излезат од некаде, тоа ќе биде доста комплицирана ситуација за нас.
Но, ние дејствуваме на таков начин
за луѓето да се почуствуваат
морално повикани
да ја продолжат нашата мисија, да не ја заебат.
КА: Ме интересира, врз основа на ова што до сега го слушнавме,
љубопитен сум за мислењата на публиката на TED.
Знаете, може има неколку погледи
за WikiLeaks и Џулиан.
Знаете, херој -- народен херој --
кој ја носи оваа важна светлина.
Опасен предизвикувач на неволји.
Кој го гледа како херој?
Кој го гледа како предизвикувач на неволји?
ЏА: Ах, ајде, мора да има барем некој.
КА: Тоа е мека публика, Џулиан.
Мора да се потрудиме малку повеќе. Ајде да покажеме друг пример.
Еве нешто што сѐ уште го немате објавено,
но мислам дека ќе го објавите за TED.
Мислам дека е интригатна приказна која штотуку се случила, така?
Што е ова?
ЏА: Ова е примерок од она што го правиме
секој ден.
Значи, кон крајот на минатата година -- во ноември минатата година --
имаше серија на запалени извори на нафта
во Албанија
како оние во заливот на Мексико,
само не толку големи.
И добивме извештај.
Еден тип на инжинерска анализа за тоа што се случило,
што вели дека, луѓе од обезбедувањето
на некоја ривалска компанија за нафта,
всушност паркирале камиони таму и ги дигнале во воздух.
И дел од албанската влада била вмешана во истото, итн. итн.
Инженерскиот извештај
немаше ништо на врвот на страницата.
Затоа и беше екстремно тежок документ за нас.
Не можевме да го провериме бидејќи не знаевме
кој го напишал и за што точно се работи.
Бевме малку скептични дека можеби се работи за
конкурентска фирма која што го измислува проблемот.
Така на таа основа, го поставивме и рековме,
„Видете, скептични сме околу оваа работа.
Не знаеме, но што може да направиме?
Материјалот изгледа добро, делува дека е вистинит,
но не можеме да го провериме.“
И потоа добивме писмо
баш оваа недела
од компанијата која што го има напишано,
со барање за откривање на изворот --
(Смеа)
пораката вели, „Еј, сакаме да го откриеме изворот.“
И ние одговараме, „Да да, кажете ни нешто повеќе.
Кој документ поточно, за кој документ зборувате?
Можете ли да докажете дека имате права врз документот?
Дека е навистина ваш?“
И така ни ја испратија оваа слика од екранот
со авторот
и Microsoft Word ID-то.
Да.
(Аплауз)
Ова се случува доста често.
Еден од нашите методи
за идентификација -- за да се провери веродостојноста на матерјалот,
е да пробаме да ги натераме луѓето да пишуваат писма.
КА: Да. Дали сте имале информација
од BP?
ЏА: Да имаме многу, но во моментов,
поминуваме низ еден тип на сериозно собирање на средства како и низ нови инженерски напори.
Така што нашата стапка на објавување
во последните неколку месеци
е на некој начин минимизирана
додека ги редизајнираме нашите системи
поради јавен интерес со кој што се соочуваме.
Тоа е проблем.
Како и секоја друга организација со брз раст,
некако сме неподготвени
да се справиме со нашиот раст.
А тоа значи дека добиваме и голем број на
нови откритија
од доста висок калибар,
но немаме доволно луѓе за да
ги процесираме и провериме овие информации.
КА: Значи тоа е клучнoто тесно грло,
во основа волонтери новинари,
и/или средствата за финансирање на нивните плати?
ЏА: Да. Да, и доверливи луѓе,
Ние сме организација
која е тешко да се порасне многу брзо
поради типот на матерјалот со кој што се справуваме.
Затоа треба да се реструктуираме
за да имаме луѓе
кои ќе се справуваат со работите поврзани со највисока национална безбедност,
како и со помалку безбедносно значајните случаи.
КА: Ајде помогни ни да те разбереме тебе лично,
и како стигна да го правиш ова.
Мислам дека прочитав дека како дете
имаш одено во 37 различни училишта.
Можно ли е тоа да е вистина?
ЏА: Па, моите родители беа во филмскиот бизнис,
па потоа во бегство од култ,
така што, комбинацијата помеѓу двете...
(Смеа)
КА: Психолог можеби ќе рече
дека тоа е рецепт за создавање параноја.
ЏА: Што тоа, филмскиот бизнис?
(Смеење)
(Аплауз)
КА: Мислам дека исто така си бил
хакер на млада возраст
и си имал проблем со властите уште тогаш.
ЏА: Па, бев новинар.
Бев многу млад новинар и активист.
Пишував списание,
и бев гонет за тоа додека бев тинејџер.
Мора да бидете внимателни со хакер.
Тоа му доаѓа -- има метод
што може да се примени за разни работи.
За несреќа, моментално,
највеќе се користи од страна на руската мафија
за крадење на парите од сметката на вашата баба.
Така што фразата не е
фина колку што беше некогаш.
КА: Да, еве јас сигурно не мислам дека
крадеш пари од сметката на било чива баба.
Но, што е со
твоите основни вредности?
Можеш ли да ни доловиш кои се
или пак да ни раскажеш за некој инцидент во твојот живот
што ти помогнал да ги оформиш?
ЏА: Не сум сигурен за инцидент.
Но основните вредности:
способни, дарежливи луѓе
не создаваат жртви;
тие им помагаат на жртвите.
Ова е нешто од татко ми
и нешто од други способни и дарежливи луѓе
во мојот живот.
КА: Способни, дарежливи луѓе не создаваат жртви;
тие им помагаат на жртвите?
ЏА: Да. И знаете,
јас сум борбена личност,
така што не сум многу добар во помагањето.
Но, на некој начин,
постои и друг начин да им се помага на жртвите,
а тоа е да се гонат и истражуваат луѓето
што прават криминал.
И тоа е нешто
што е дел од мојот карактер
веќе долго време.
КА: Може ли само да ни кажеш, накратко во последните минути, приказната:
што се случи во Исланд?
Вие всушност објавивте нешто таму,
налетавте на проблеми со банка,
потоа на сервисите за информирање таму,
им беше забрането да ја објават приказната.
Но, тие сепак ја објавија вашата страна од приказната.
Тоа го издигна вашиот профил во Исланд многу високо. Што се случи потоа?
ЏА: Да, тоа беше супер случај.
Исланд поминуваше низ финансиска криза.
Беше најтешко погодената земја во светот.
Нивниот банкарски сектор беше 10 пати од БДП
на остатокот од економија.
Како и да е, го објавивме извештајот
во јули минатата година.
И на националната ТВ станица ѝ беше забрането да го објави,
пет минути пред емитувањето.
Како на филм, забраната слета на масата на новинарите,
и водителот беше збунет,
„Ова не се случило никогаш до сега. Што да правиме?“
Ајде, само ќе ја покажеме интернет страницата наместо тоа,
цело време, како замена.
И станавме многу славни во Исланд.
Бевме во Исланд неколку пати да зборуваме за овој проблем.
Имаше чувство во заедницата
дека ова не смее да се случи никогаш повеќе.
И како резултат на тоа,
работејќи со некои политичари од Исланд,
и некои други интернационални правни експерти,
составивме еден
пакет на закони за Исланд
што ја прават земјата рај
за слобода на печатот,
со најсилната заштита за новинарство во светот,
и нова нобелова награда
за слобода на говорот.
Исланд е нордиска земја,
па исто како и Норвешка може да се вклучи во системот.
И само пред еден месец,
ова едногласно помина на гласање во исландскиот парламент.
КА: Вау.
(Аплауз)
Последно прашање, Џулиан.
Кога помислуваш на иднината,
дали мислиш дека повеќе ќе се случува
зголемена контрола на владите,
повеќе тајност,
или пак ние ќе ги
набљудуваме нив,
или пак останува да видиме кое од овие ќе биде иднината?
ЏА: Не сум сигурен во која насока ќе се одвиваат работите.
Постои огромен притисок
за хармонизирање на законите за слобода на говорот
како и оние закони за транспарентност низ целиот свет --
во рамнките на ЕУ,
помеѓу Кина и САД.
Тешко е да се предвиди во која насока ќе одат работите.
Затоа ова е многу интересно време за живеење.
Затоа што со многу малку напори
можеме да го промениме на текот на работите на оваа или онаа страна.
КА: Изгледа дека публиката ќе се сложи со мене кога
ќе речам, Џулиан, биди внимателен
и само напред.
ЏА: Ти благодарам, Крис. (КА: Благодарам.)
(Аплауз)
Јас сум писател.
Пишувањето книги е моја професија, но се работи за повеќе од тоа.
Тое е воедно и моја голема животна љубов и фасцинација.
Не верувам дека тоа некогаш ќе се смени.
Но, неодaмна ми се случи нешто прилично невообичаено
во мојот живот и кариера
што ме натера да го преиспитам мојот однос кон работата.
Она што е чудно е што неодамна напишав книга
на мемоари наречена „Јади, моли се, сакај“
која убeдливо, за разлика од моите претходни книги,
од некоја причина стана позната во светот и стана голема
мега-сензација, интернационален бестселер.
Како резултат, каде и да одам сега
луѓето се однесуваат кон мене како да сум проколната.
Навистина - проколната, проколната!
Сега ми приоѓаат, целите загрижени и ми велат:
„Зарем не ти е страв дека никогаш нема да го надминеш ова?“
„Зарем не ти е страв дека ќе продолжиш да пишуваш целиот свој живот
и, никогаш повеќе нема да создадеш книга
за која би се заинтересирал некој на светов,
никогаш повеќе?“
Е, ова ми влева доверба.
Но, може и да биде полошо, освен што сосема случајно се сеќавам
дека пред 20 години, кога бев тинејџер и прв пат почнав да им кажувам на луѓето
дека сакам да бидам писател,
постојано бев пречекувана од истата исплашена реакција.
И луѓето ми велеа: „Зарем не ти е страв дека никогаш нема да бидеш успешна?“
„Зарем не ти е страв дека понижувањето од неуспехот ќе те убие?“
„Зарем не ти е страв дека целиот свој живот ќе го работиш овој занает,
но ништо нема да излезе од него
и ќе умреш врз еден куп скршени соништа,
а во твојата уста ќе го чувствуваш горкиот вкус на неуспехот?“
(Смеење)
Коментари слични на овој.
Краткиот одговор на сите овие прашања е: „Да“.
Да, страв ми е од сите тие нешта.
И од секогаш ми било страв.
Страв ми е од уште многу други работи
кои луѓето никогаш не би ги погодиле.
Како морска трева и други страшни нешта.
Но, кога се работи за пишувањето,
она за што размислувам во последно време и за што се прашувам е „Зошто?“
Дали ова е разумно?
Дали е логично да се очекува од кој било
да се плаши од работата за кои тие веруваат дека се ставени на Земјата да ја работат?
И што е она кај креативните професии
што не прави навистина нервозни за нашето ментално здравје
на начин кој не е случај и со другите кариери?
На пример, татко ми беше хемиски инженер
и не се сеќавам ниту еднаш во 40 години работен стаж
некој да го праша дали се плаши да биде хемиски инженер.
„Имаш блокада за хемиски инженеринг Џон?“
Тоа воопшто не се случи.
Но, искрено, хемиските инженери како група
низ вековите, се немаат здобиено со репутација
на манично-депресивни алкохоличари.
(Смеење)
Нас, писателите, не бие таков глас
и не само писателите, туку сите креативни луѓе
изгледа дека имаат репутација на ментално нестабилни личности.
Треба само да се присетите на мрачната бројка на смртни случаи
во 20-тиот век на навистина неверојатни креативни умови
кои умреле млади и многу често од својата рака.
Па, дури и оние кои буквално не извршиле самоубиство,
изгледаат како да се обременети со својата дарба.
Пред да почине Норман Милер, во своето последно интервју вели:
„Секоја од моите книги убиваше мал дел од мене.“
Неверојатна изјава за своето животно дело.
Но, ние не ни трепнуваме кога ќе слушнеме некој како го вели ова
бидејќи такви работи слушаме веќе толку долго време
и некако, како колектив целосно сме го прифатиле
мислењето дека креативноста и страдањето се поврзани
и дека уметноста на крајот секогаш води кон патење.
Она што сакам да ги прашам сите тука денес е:
„Дали сте сите задоволни со тој став?“
Се чувствувате ли удобно?
Бидејќи, доколку само малку размислиме,
јас не се чувствувам пријатно со таа претпоставка.
Мислам дека е одвратна.
Но, мислам и дека е опасна,
и не сакам да ја видам како се протега и во наредниот век.
Мислам дека е подобро да ги охрабруваме нашите големи и креативни умови да живеат.
А, во мојот случај, сигурна сум дека
би било опасно за мене доколку почнам да одам по тој темен пат
на претпоставки, особено кога ќе ги земам во предвид условите
во кои се наоѓа мојата кариера во моментов.
Работата е што
прилично сум млада, имам само 40 години.
Во мене се уште има уште четири децении работа.
Но, многу е веројатно дека се што ќе напишам од овој момент натаму
ќе биде оценувано од страна на светот како она што дошло
по неверојатниот успех на мојата последна книга.
Ќе бидам искрена, бидејќи тука сите сме пријатели,
многу е веројатно дека мојот најголем успех е веќе зад мене.
Ох, боже, каква помисла!
Токму ваквите мисли ќе го натераат човека
да почне да пие џин во 9 часот наутро,
а јас не сакам да го правам тоа.
(Смеење)
Повеќе сакам да продолжам да го работам она што го сакам.
И, така дојдовме до прашањето: „Како?“
После долго размислување, ми изгледа дека
за да продолжам да пишувам,
треба да создадам некој вид на заштитна психолошка креација.
Треба да најдам начин да создадам безбедно растојание
помеѓу мене додека пишувам и мојата природна нетрпеливост
кон тоа каква ќе биде реакцијата кон напишаното во иднина.
Последнава година, додека барав пример како да го направам тоа,
барав пример низ вековите
и се обидував да најдам други општества
за да видам дали можеби тие имале подобра и понормална идеја отколку нас
за тоа како да им помогнат на креативните луѓе да се справат
со наследниот емоционален ризик од креативноста.
Таа потрага ме доведе до Античка Грција и Стар Рим.
Следете ме, бидејќи ќе завртиме еден круг.
Но, во Античка Грција и во Стар Рим
луѓето не верувале дека креативноста
во тоа време доаѓала од луѓето.
Луѓето верувале дека креативноста е некој божествен дух
кој им доаѓал на луѓето од некој далечен и непознат извор,
заради далечни и непознати причини.
Грците ги нарекувале овие божествени духови на креативноста „демони“.
Сократ верувал дека тој имал „демон“
кој од далеку му ја кажувал мудроста.
Римјаните ја имале истата идеја,
но тие тој бестелесен креативен дух го нарекувале „гениј“
Ова е прекрасно бидејќи римјаните не верувале
дека еден гениј е особено паметна личност.
Тие верувале дека генијот е магично, боженствено суштество
за кое се верувало дека буквално живее во ѕидовите
на уметничките студија, нешто како Доби куќното џуџе,
и кое излегува и незабележливо му помага на уметникот со неговата работа
давајќи го крајниот резултат.
Одлично! Ете ја далечината за која зборувам
таа психолошка креација која ве заштитува од резултатот од вашата работа.
И сите знаеле дека ова е начинот на кој работите функционираат.
Античкиот уметник бил заштитен од одредени нешта,
како на пример, премногу нарцисоидност.
Доколку вашата работа е совршена вие не можете да ја понесете целата слава.
Сите знаат дека сте имале бестелесен гениј кој ви помагал.
Доколку вашата работа пропаднала, вината не е само ваша.
Сите знаат дека сте имале лош гениј.
Ова е начинот на кој долго време луѓето од Западот размислувале за креативноста.
Потоа се случила Ренесансата и се се сменило,
и ни дојде една голема идеја, а таа идеја
дозволува човекот да се постави во центарот на универзумот
над сите богови и мистерии, и повеќе нема простор
за мистични суштества кои ни диктираат од божественото.
Со почетокот на рационалниот хуманизам
луѓето почнале да веруваат дека креативноста
целосно потекнува од внатрешноста на индвидуата.
И за прв пат во историјата
ги слушате луѓето како зборуваат за некој уметник како да е гениј,
а не дека има гениј.
Мора да ви кажам дека, ова била огромна грешка.
Мислам дека да му дозволите на некого, на една обична личност,
да верува дека таа е инструментот,
основата и изворот на сета
божествена, креативна, непозната и вечна мистерија
е само малку поголема одговорност која ја ставате врз кревката човечка психа.
Тоа е исто како да побарате од некого да го проголта сонцето.
Тоа целосно го изобличува егото
и создава неверојатни очекувања кон достигнувањата.
Мислам дека овој притисок
ги убива уметниците во последните 500 години.
Доколку ова е точно,
а јас мислам дека е,
прашањето е: „Што сега?“
Можеме ли ова да го направиме поинаку?
Можеби да се вратиме кон некои подревни разбирања
за односот помеѓу луѓето и креативната мистерија.
Можеби не можеме.
Можеби не можеме да избришеме 500 години рационална мисла
за само еден говор од 18 минути.
Најверојатно има луѓе и во оваа публика
кои би поставиле научно разумни сомнежи
за постоењето на самовили
кои ги следат луѓето и ги прскаат со самовилски прашок нивните дела.
Не очекувам дека ќе се согласите со мене за ова.
Но, прашањето кое сакам да го наметнам е:
„Зошто да не?“
Зошто да не размислуваме на ваков начин?
Ова е подеднакво разумно како и се што сум слушнала до сега
како обид за објаснување на лудата каприциозност
на креативниот процес.
Тоа е процес кој, секој оној кој се обидел да создаде нешто,
во овој случај сите присутни,
знае дека не секогаш е рационален.
Всушност, некогаш може да биде потполно паранормален.
Неодамна имав средба на која ја запознав неверојатната американска поетеса Рут Стоун,
која сега е во своите 90-ти, но е поетеса целиот свој живот.
Таа ми кажа дека додека растела во Вирџинија
и работела на полињата
ја чувствувала и слушала песната
како доаѓа кон неа од далечината.
Таа вели дека се слушало како громогласен воздушен воз.
Доаѓало кон неа тркалајќи се низ полињата
и таа можела да го почувствува бидејќи земјата под нејзините нозе се тресела.
Знаела дека во тој момент треба да направи само едно нешто
а според неа тоа е „да трча како луда“.
И трчала како луда кон куќата
додека песната ја брка
и целта била таа да стаса до парче хартија и молив
доволно брзо за да во моментот кога ќе помине низ неа таа да може да ја фати
и запише на листот хартија.
Понекогаш не била доволно брза
така што трчала и трчала, но не успевала да стигне до куќата
и песната би поминала низ неа, а таа ќе ја пропушти.
Таа велеше дека песната продолжувала да се движи низ полињата
барајќи, како што велеше таа „некој друг поет“.
Но, имало и моменти кога,
овој дел никогаш не го заборавив,
таа велеше дека имало моменти кога за малку ќе и избегала.
Таа трча кон куќата и бара парче хартија
кога песната поминува низ неа,
а таа го зграпчува моливот во моментот кога песната поминува низ неа
и тогаш ја испружала другата рака
и успевала да ја фати песната.
Ја фаќала песната за опаш
и ја влечела наназад, внатре во своето тело
за цело време шкртајќи по хартијата.
Во овие моменти песната се појавувала на хартијата совршена и недопрена,
но наопаку, од последниот до првиот збор.
(Смеење)
Кога го слушнав ова си реков: „Ова е неверојатно!
Мојот креативен процес е подеднакво ист.“
(Смеење)
Мојот креативен процес воопшто не е таков. Јас не сум каналот!
Јас сум магарето и начинот на кој сакам да работам
е да станувам секој ден во исто време
и да се препотувам и да работам и да поминувам низ процесот на чуден начин.
Но, дури и во мојата напорна работа
и јас некогаш се имам допрено до таа појава.
Верувам дека и голем дел од вас го направиле тоа.
Дури и во мене се родиле идеи дојдени од извор
кој не можам да го посочам.
А, што е тоа нешто?
Како да се поистоветиме со него на начин кој нема да ни го одземе умот
туку, може да не одржи здрави?
Најдобар современ начин за како јас да го направам тоа
е музичарот Том Вајтс
кого го интервјуирав пред неколку години за напис во списание.
Зборувавме за ова
а знаете дека поголемиот дел од својот живот Том е олицетворение
на измачуваниот современ модерен уметник
кој се обидува да ги контролира и доминира
овие креативни импулси кои не се контролираат
кои се внатре во нас.
Но, како што стареел почнал да се смирува
и еден ден додека возел по автопатот во Лос Анџелес
се случила пресвртница за него.
Тој возел брзо и одеднаш
слушнал мал дел од некоја мелодија
која доаѓаа во неговата глава недостижно и нејасно, како што тоа најчесто го прави инспирацијата
и тој сака да ја има, прекрасна е,
тој копнее по неа, но нема како да ја добие.
Нема парче хартија ниту молив,
нема ниту на што да ја сними.
Почнува да ја чувствува старата нетрпеливоста како расте во него
и си мисли: „Ќе ја изгубам песната“
а потоа ќе бидам прогонуван од неа засекогаш.
Не сум доволно добар и не можам да го направам ова“.
И наместо да паничи, тој едноставно застанал.
Го прекинал тој ментален процес
и направил нешто сосема ново.
Погледнал кон небото и рекол:
„Извини, зарем не гледаш дека возам?“
(Смеење)
„Ти личи ли дека во моментов можам да запишам некоја песна?“
„Доколку сакаш да постоиш врати се во подобро време
кога ќе можам да се погрижам за тебе.
Во спротивно, денес оди и пречи му на некој друг.
Оди и пречи му на Леонард Коен.“
После ова целиот негов работен процес се сменил.
Не работата, таа се уште била подеднакво мрачна.
Туку процесот и тешката нетрпеливост која го обвивала
била ослободена во моментот кога го извлекол генијот од него
каде предизвикувал само неволји, и го испуштил онаму од каде што дошол
и сфатил дека оваа не мора да биде интимно и измачувачко нешто
туку дека може да биде невообичаена, прекрасна и бизарна соработка
еден вид на разговор помеѓу Том и чудната појава
која не е баш Том.
Откако ја слушнав оваа приказна почна да се менува
начинот на кој работев, а веќе еднаш и ме има спасено.
Оваа идеја ме спаси додека бев среде пишувањето на „Јади, моли се, сакај“
и паднав во една од оние јами од очај
во кои сите ние паѓаме кога работиме на нешто што оди тешко
и ќе поченеме да си мислиме дека ќе биде катастрофа,
ова ќе биде најлошата книга напишана до сега.
Не само лоша, туку и најлошата книга напишана воопшто.
Почнав да си мислам дека треба да се откажам.
Но, тогаш се сетив на Том како зборува со празниот воздух
и се обидов и јас.
Ја кренав главата од ракописот
и своите коментари ги упатив кон празниот агол на собата.
Гласно реков: „Слушни ме.
и двајцата знаеме дека доколку оваа книга не е совршена
нема да биде сосема по моја вина, нели?
Можеш да видиш дека давам се од себе,
немам што повеќе да дадам.
Па, доколку сакаш да биде подобро мора да го исполниш својот дел од договорот.
Но, доколку него направиш тоа можеш да одиш по ѓаволите.
Јас ќе продолжам да пишувам бидејќи тоа ми е работа.
И би сакала да се забележи дека денеска
јас се појавив на моето работно место.“
(Смеење)
Бидејќи...
(Аплауз)
на крајот работите стојат вака:
пред многу векови во пустините на северна Африка
луѓето се собирале на танцови под месечината исполнети со духовен танц и музика
кои траеле се часови, се до изгрејсонце.
Тие биле прекрасни бидејќи оние кои танцувале биле професионалци
и биле неверојатно добри.
Но од време на време, многу ретко, нешто се случувало
и еден од изведувачите влегувал во транс.
Знам дека знаете за што зборувам
бидејќи знам дека сите некогаш сте го виделе ваква изведба.
Изгледа како времето да запрело,
а играчот стапнува низ некаков портал
и не прави ништо поразлично од она што го правел 1000 ноќи претходно,
но се се поклопува.
И одеднаш тој не изгледа дека е само обичен човек.
Тој е огреан од внатре и одоздола
и целиот е облеан со божественост.
А, кога ова се случувало во тоа време,
луѓето знаеле што е тоа, го нарекувале по своето име.
Се фаќале за раце и почнувале да викаат:
„Алах, Алах, Господ, Господ.“
Тоа е Господ.
Една интересна историска забелешка.
Кога Маврите го нападнале југот на Шпанија, со себе го земале овој обичај
и со текот на вековите изговорот се сменил
од „Алах, Алах“ во „Оле, оле“
кое се уште се слуша во коридите и при играње фламинго.
Во Шпанија, кога некој уметник ќе направи нешто невозможно и магично,
„Алах, оле, оле, прекрасно, браво.“
неверојатно, но еве еден мал дел од Господ.
Што е добро, бидејќи тоа ни е потребно.
Но, наредното утро следува чудниот дел
за самиот танчер, кога ќе се разбуди
и ќе открие дека е вторник во 11 часот наутро, а тој повеќе не е дел од Господ.
Тој е само смртник со болежливи колена,
и можеби никогаш нема да се искачи на тие височини.
И можеби никој повеќе нема да го извикува името господово додека тој се врти
и што треба сега тој да прави со остатокот од својот живот?
Ова е тешко.
Ова е едно од најболните согледувања
во креативниот живот.
Но, можеби не мора да биде толку полно со страдање
доколку од самиот почеток не ни верувате
дека најневеројатниот дел од вас доаѓа од вас самите.
Доколку верувате дека ви се само позајмени
од некој незамислив извор за еден мал дел од вашиот живот
за да ги предадете на некој друг кога вие ќе завршите.
Доколку размислуваме на ваков начин, работите почнуваат да се менуваат.
Јас почнав да размислувам вака
и вака размислувам во последниве неколку месеци
додека работам на книга која наскоро ќе биде објавена
како опасно, страшната и предолго очекуваната следбеничка
на мојот чудесен успех.
А, она што треба да си го повторувам на себе си
кога ќе почнам да паничам,
е дека не треба да се плашам.
Не се обесхрабрувај.
Само врши си ја својата работа.
Продолжи да се појавуваш за твојот дел без оглед за што се работи.
Доколку твојата работа е да танцуваш, тогаш танцувај.
Доколку божествениот гениј доделен на твојот случај
барем само за момент реши да покаже мал призрак од чудесиите
преку твоите напори, тогаш „Оле!“
А, доколку тоа не се случи, сепак танцувај.
И „Оле!“ и покрај се.
Јас верувам во ова и мислам дека мора да го пренесеме.
„Оле!“ и покрај се.
само затоа што поседувате проста човечка љубов и тврдоглавост
да продолжите да се појавувате.
Благодарам.
(Аплауз)
Благодарам.
(Аплауз)
Џун Коен: „Оле!“
(Аплауз)
Сега сакам да почнам со едно прашање:
Кога последен пат ве нарекле детинест/а?
На деца како мене,
често ни се случува да не наречат детинести.
Секој пат кога имаме ирационални барања,
кога се однесуваме неодговорно,
или оддаваме било какви други знаци
дека сме нормални американски граѓани,
не нарекуваат детинести,
што многу ми пречи.
На крајот на краиштата, погледнете ги овие настани:
Империјализам и колонизација,
светски војни, Џорџ В. Буш.
Прашајте се: кој е одговорен за ова? Возрасните.
Е сега, што имаат направено децата?
Па, Ана Франк допре до милиони
со нејзиниот моќен опис на Холокаустот
Руби Бриџиз помогна во елиминацијата на сегрегацијата во САД
и, во поскоро време,
Чарли Симпсон помогна да се соберат
120.000 фунти за Хаити
со неговиот мал велосипед.
Значи, како што можете да видите од овие примери
возраста апсолутно не е фактор.
Карактеристиките на кои се однесува зборот детинест
толку често се среќаваат кај возрасните,
што треба да го укинеме овој дискриминирачки збор
кога критикуваме однесување
што е поврзано со неодговорност и нерационално размислување.
(Аплауз)
Благодарам.
Од друга страна, од каде знаеме
дека одредени видови ирационално размислување
не е токму она што му е потребно на светот?
Можеби порано сте имале големи идеи
но сте се запреле, бидејќи сте помислиле:
Ова е невозможно или чини премногу
или нема да ми е од корист.
За добро или лошо, ние децата не навлегуваме до толку
кога станува збор за смислување причини зошто да не направиме нешто.
Децата можат да имаат бројни инспиративни аспирации
и надежни размислувања,
како мојата желба никој да не биде гладен
или утопија во која се е бесплатно.
Колку од вас се уште сонуваат вака
и веруваат во можностите?
Понекогаш познавањето на историјата
и минатите неуспеси на утописките идеали
можат да бидат товар,
затоа што знаете дека ако се е бесплатно,
резервите од храна ќе се потрошат,
ќе станат оскудни и ќе доведат до хаос.
Од друга страна,
ние децата сеуште сонуваме за совршенство.
И тоа е добро бидејќи, за било што
да стане реалност,
треба прво да се сонува.
Во многу погледи, нашата храброст да фантазираме
помага во поместувањето на гранците на возможното.
На пример, Музејот на Стакло во Такома, Вашингтон,
мојата држава -- јуху Вашингтон --
(Аплауз)
има програма што се вика "Деца дизајнираат стакло"
и децата цртаат свои идеи за уметност од стакло.
Е сега, резидентните уметници рекоа дека некои од најдобрите идеи
ги добиле преку оваа програма,
поради тоа што децата не размислуваат за ограничувањата
на тоа колку може да биде тешко да се дува стакло во одредени форми.
Тие само смислуваат добри идеи.
Е сега, кога ќе помислите на стакло, можеби
помислувате на шарените дезени на Чихули
или можеби на италијански вази,
но децата ги предизвикуваат уметниците да отидат подалеку
во светот на змии со скршени срца
и момчето од сланина, кое како што можете да видите има визија за месото.
(Смеење)
Е сега, нашата наследна мудрост
не мора да биде интерно знаење.
Децата веќе многу учат од возрасните,
и имаме многу за споделување.
Мислам дека возрасните треба да почнат да учат од децата.
Е сега, јас најчесто зборувам пред образована публика,
наставници и ученици, и ми се допаѓа оваа аналогија.
Не треба само да има наставник на чело на училницата
кој ќе им кажува на учениците "направето го ова, направето го она."
Учениците треба да ги учат наставниците.
Учењето меѓу возрасните и децата
треба да биде реципроцитетно.
Реалноста, за жал, е малку поинаква,
и многу има врска со довербата, или недостатокот на доверба.
Е сега, ако немате доверба во некого, им поставувате рестрикции, така?
Ако јас се сомневам во способноста на сестра ми
да ја врати каматата од 10 посто
која и ја поставив на последниот заем,
јас ќе и ја ограничам способноста да добие уште пари од мене
додека не ми ги врати парите. (Смеење)
Ова, патем, е вистинска случка.
Е сега, се чини дека возрасните имаат
превентивно рестриктивен став кон децата,
од секое "немој ова,"
"немој она" во школските учебници,
до рестрикции во користењето на интернет во училиштата.
Како што ни посочува историјата, режимите стануваат угнетувачки
кога се плашат да не ја изгубат контролата.
И, иако возрасните не се баш на ниво
на тоталитарни режими,
децата немаат, или имаат многу малку, глас во поставувањето на правилата,
кога ставот всушност треба да биде реципроцитетен,
што значи дека возрасната популација треба да учи од
и да ги зема предвид желбите
на младата популација.
Е сега, она што е уште пострашно од рестрикции
е тоа што возрасните често ги потценуваат способностите на децата.
Ние сакаме предизвици, но кога очекувањата се ниски,
верувајте, ќе се спуштиме до нив.
Моите родители имаа се' освен ниски очекувања
за мене и сестра ми.
Добро, не ни кажаа да станеме доктори
или адвокати или нешто слично,
ама татко ми ни читаше
за Аристотел
и за пионерите во биолошката војна (книга)
кога многу други деца слушаа
"Ринги-ринги-рингишпил."
Добро, и ние ја слушавме таа песна, ама "Пионерите во биолошката војна" е закон!
(Смеење)
Јас многу сакав да пишувам уште од четири годишна возраст,
а кога имав шест години
мајка ми ми купи лаптоп опремен со Microsoft Word.
Му благодарам на Бил Гејтс и ти благодарам тебе мамо.
Напишав над 300 раскази
на тој мал лаптоп
и сакав да ги објавам.
Наместо само да се подбиваат со овој ерес
дека едно дете сака да ја објави својата работа,
или наместо да ми кажат да почекам да пораснам,
моите родители беа полни со поддршка.
Голем број издавачи не се поставија толку охрабрувачки.
Една голема издавачка куќа за деца иронично ми кажа
дека не работат со деца.
Издавачка куќа за деца не работи со деца?
Што знам, ми се чини дека овде одвраќате доста голем клиент.
(Смеење)
Е сега, еден издавач, Action Publishing,
реши да го преземе ризикот и да ми верува
и да слушне што имав да кажам.
Ја издадоа мојата прва книга, "Летечки прсти" -- ја гледате тука --
и од тогаш наваму, стигнав да зборувам пред стотици училишта,
да држам говори за илјадници едукатори,
и конечно, денес, да ви зборувам вам.
Го ценам вашето внимание денеска,
бидејќи за да навистина покажете дека се грижите,
вие слушате.
Но има проблем со оваа розова слика
во која децата се многу подобри од возрасните.
Децата пораснуваат и стануваат возрасни како вас.
(Смеење)
Или, навистина, исти како вас?
Целта не е да ги претворите децата во вашата визија за возрасни,
туку во подобри возрасни отколку што сте биле вие,
што може да претставува предизвик,
ако се земат предвид вашите достигнувања,
но напредокот настанува
поради тоа што новите генерации и новите подрачја
растат и се развиваат и стануваат подобри од претходните.
Токму поради тоа веќе не сме во Мрачното Доба.
Без разлика на вашата позиција во животот,
неопходно е да се создадат можности за децата
за да пораснеме и да ве запрепастиме.
(Смеење)
Драги возрасни и TED-овци,
треба да ги слушате и да учите од децата
и да ни верувате и да очекувате повеќе од нас.
Морате да не ислушате денес,
затоа што утре ние ќе бидеме лидерите,
што значи дека ќе се грижиме за вас
кога ќе бидете стари и сенилни. Не, се шегувам.
Не, навистина, ние ќе бидеме следната генерација,
оние кои ќе го унапредуваат светот.
И ако случајно мислите дека ова нема значење за вас
не заборавајте дека клонирањето е возможно
и дека подразбира повторно доживување на детството,
во кој случај и вие ќе сакате да бидете ислушани
исто како и мојата генерација.
Е сега, на светот му се потребни можности
за нови лидери и нови идеи.
На децата им се потребни можности да водат и да успеат.
Дали сте спремни да ни го овозможите тоа?
Затоа што светските проблеми
не би требало да бидат наследство на семејството на човештвото.
Благодарам.
(Аплауз)
Ви благодарам. Благодарам.
Замислете дека се наоѓате на некоја улица било каде во Америка
и ви приоѓа некој Јапонец прашувајќи ве
„Извинете, како се вика овој блок?“
А вие одговарате - „Жал ми е. Значи, ова е булевар Партизански одреди,
тоа е Рузвелтова, понатаму е Орце Николов и уште понатаму Костурски Херои.“
Тој ви вели, „ок. Но како се вика овој блок?“
Вие велите, „Па, блоковите кај нас немаат имиња.
Кај нас, улиците имаат имиња, а блоковите се само
оние безимени простори помеќу улиците.“
И тој си заминува, малку збунет и разочаран.
И сега замислете дека се наоѓате на некоја улица во Јапонија,
и прашувате некој минувач до вас
„Се извинувам, како се вика оваа улица?“
И тој вели “Па знаете, ова е блок 17, ова е 16.“
А вие велите “Добро, но како се вика оваа улица?“
И тој ви вел “Знаете, улиците немаат имиња.
Блоковите имаат имиња.
Еве, погледнете на Google Maps. Овде е блок 14,15,16,17,18,19.
Сите овие блокови имаат имиња.
А улиците се само безимените простори помеѓу блоковите.
И тогаш велите. „Добро, како тогаш ја знаете вашата адреса на живеење?“
Тој ви одговара, „Па лесно, ова е Регион 8.
Овде е блок 17, куќа број 1.“
Вие велите, „Добро. Но, шетајќи наоколу, приметив дека куќите
не се нумерирани по редослед.“
Тој вели, „Секако дека се. Нумерирани се по редоследот по кој што биле изградени.
Првата куќе изградена на овој блок е нумерирана со бројот 1.
Втората куќа е број 2.
Третата е број 3. Лесно и очигледно.“
Знаете, баш ми се допаѓа кога треба да отидеме
на спротивната страна на светот
за да ги согледаме претпоставките кои и не сме знаеле дека ги имаме
и да согледаме дека и спротивните претпоставки на нив исто така може да се вистинити.
Така на пример, постојат лекари во Кина
кои веруваат дека нивната работа е да ве одржуваат здрави.
Така, секој месец кога сте здрави, вие им плаќате,
а кога сте болни, не им плаќате бидејќи тие не успеале да ве одржат здрави.
Така, тие се богатат кога вие сте здрави, а не болни.
(Аплауз)
Во музиката, под „еден“ подразбираме
почеток на тактот. еден, два ,три, четри.
Но, во западно-африканската музика, „еден“
го означува крајот на тактот,
како што точката го означува крајот на реченицата.
Па, може да го чуете не само во ознаките, туку и во начинот на кој држат такт.
два, три, четри, еден.
И оваа мапа е исто така точна.
(смеа)
Има една поговорка дека што и да тврдите во Индија,
спротивното е исто така вистинито.
Па, да не заборавиме, било на ТЕД, било надвор од тука,
дека која и да е бријилантна идеја која сте ја чуле,
нејзината спротивна можеби исто така е вистинита.
Домо аригато гозаимашита. (ви благодарам)
Имам едно прашање:
Кој од овде се сеќава на моментот кога за првпат
сфатил дека ќе умре?
Јас се сеќавам. Бев мал,
и штотуку беше починал дедо ми,
и се сеќавам како неколку дена подоцна лежев во кревет навечер,
обидувајќи се да разберам што се случило.
Што значи тоа дека е мртов?
Каде заминал?
Ми се чинеше ко да се отворила дупка
и го проголтала.
Но тогаш на памет ми падна шокантното прашање:
ако тој умрел, може ли и мене тоа да ме снајде?
Може ли да се отвори дупката и да ме проголта?
Дали ќе се отвори под мојот кревет
и ќе ме проголта додека спијам?
Во одреден момент, сите деца стануваат свесни за смртта.
Се случува на различни начини, се разбира,
и вообичаено оди етапно.
Нашето поимање на смртта се развива како што старееме.
Ако се нурнете во мрачните предели
на вашето сеќавање,
можеби ќе се сетите на некое чувство како моето
кога дедо ми почина и кога сфатив дека
може да ми се случи и на мене,
она чувство дека зад сево ова
ме чека ништавило.
И овој развој во детството го
рефлектира развојот на видовите.
Исто како што имало момент во вашиот развој,
како дете, кога вашето чувство за себе и за времето
станале доволно софистицирани
за да сфатите дека сте смртни,
на истиот тој начин во одреден момент од еволуцијата
се појавиле првите луѓе чие чувство за себе и времето
станале доволно софистицирани
за да го сфатат следново,
"Јас ќе умрам."
Ова е, ако сакате, нашата клетва.
Цената која ја плаќаме за тоа што сме толку проклето паметни.
Мораме да живееме со знаењето
дека најлошото што може да ни се случи
еден ден со сигурност ќе ни се случи,
крајот на сите наши проекти,
нашите надежи, нашите соништа, нашиот личен свет.
Секој од нас живее во сенката на сопствената
апокалипса.
И тоа е застрашувачко. Ужасно е.
И затоа бараме излез.
А во мојот случај, кога имав околу пет години,
тоа значеше дека ќе ја прашам мајка ми.
Кога за првпат почнав да прашувам
што се случува кога ќе умреме,
возрасните околу мене ми одговараа
со една типична англиска збунетост и
неодлучно Христијанство,
и фразата која најчесто ја слушав
беше дека дедо ми е сега
"онаму горе и нè гледа нас,"
и ако јас умрам некогаш, што нема да се случи се разбира,
тогаш и јас ќе отидам таму горе,
нешто што направи смртта да изгледа
како егзистенцијален лифт.
Ова не ми звучеше многу убедливо.
Тогаш доста гледав детска програма,
и ова беше ерата на вселенските истражувања.
Постојано имаше ракети кои одеа во небото,
во вселената, онаму горе.
Но ниту еден од астронаутите, кога ќе се вратеше,
не спомна дека го сретнал дедо ми
или било кој мртов човек.
Но бев исплашен,
а помислата за егзистенцијалниот лифт кој
треба да ме однесе кај дедо ми
звучеше многу подобро отколку да
бидам проголтан од ништавилото за време на сон.
Како и да е, јас верував во ова,
и покрај тоа што не ми беше логично.
Овој мисловен процес низ кој поминав
како дете, и уште многу пати оттогаш,
дури и сега како возрасен,
е резултат на она што психолозите го нарекуваат
пристрасност.
Пристрасноста е начин преку кој систематски
погрешно гледаме на работите,
начин преку кој погрешно расудуваме,
ја искривуваме реалноста, или го гледаме она што сакаме да го видиме,
а пристрасноста за која јас зборувам
функционира вака:
Соочете некого со фактот
дека ќе умре и тие ќе
поверуваат во било која приказна
која ќе им каже дека тоа не е точно
и дека, наместо тоа, ќе живеат засекогаш,
дури и ако тоа значи возење со егзистенцијалниот лифт.
Ова е најголемата пристрасност од сите.
Беше демонстрирана во над 400
емпириски студии.
Овие студии се генијални, но едноставни.
Функционираат вака.
Земате две групи на луѓе
кои се слични во сите релевантни аспекти,
и едната група ја подсетувате дека ќе умрат
но не и другата, а потоа го споредувате нивното однесување.
Значи набљудувате како се менува однесувањето
кога луѓето ќе станат свесни за својата смртност.
И секој пат, го добивате истиот резултат:
Луѓето кои биле подсетени за својата смртност
се склони да поверуваат во приказните
дека можат да ја избегнат смртта
и дека ќе живеат вечно.
Еве еден пример: Неодамна една студија
имаше две групи на агностици,
односно луѓе кои се неутрални во поглед
на религиозните верувања.
Од едните беше побарано да размислуваат за својата смрт.
Од другите беше побарано да размислуваат
дека се осамени.
После ова, одново беа прашани за своите религиозни убедувања.
Оние кои размислувале за својата смрт
подоцна покажаа двапати поголема спремност
да веруваат во Бог и Исус.
Двапати
Иако претходно сите беа агностици.
Но всадете им го стравот од смртта
и веднаш трчаат кон Исус.
Ова покажува дека ако ги подсетите луѓето на смртта,
тие се склони да веруваат, без оглед на доказите,
и ова не важи само за религијата,
во било кој систем на верување
кој ветува бесмртност во некаква форма,
било да е тоа слава,
имање деца
или дури и национализмот,
кој ви ветува дека ќе живеете како дел од една поголема целина.
Ваквата пристрасност го има
одредено текот на човековата историја.
Теоријата во основата на оваа пристрасност
демонстрирана во 400те студии
се нарекува теорија за справување со ужасот,
а идејата е едноставна. Оди вака.
Приказните кои ги создаваме за тоа
каков е светот и какво е нашето
место во него, ги создаваме
за да се справиме со
ужасот од смртта.
И овие приказни за бесмртноста
имаат илјадници различни манифестации,
но верувам дека зад очигледната различност
всушност лежат само
четири основни форми.
И можеме да видиме како се повторуваат
низ историјата, со мали варијации
колку само да бидат во духот на времето.
Сега на кратко ќе ви ги претставам овие четири
основни приказни за бесмртноста,
и ќе се обидам да ви покажам
како се прераскажуваат во секоја култура
или генерација
и како се прилагодуваат на духот на времето.
Првата приказна е онаа наједноставната.
Приказната во која сакаме
да ја избегнеме смртта и притоа да си
го зачуваме телото засекогаш
е првата и наједноставна приказна за бесмртноста,
и на прв поглед можеби е невозможна,
но всушност, речиси секоја култура во човековата историја
имала некаков мит или легенда
за еликсир или фонтана на младоста
или нешто што ветува дека ќе ни даде вечен
живот.
Древниот Египет имал такви митови,
древниот Вавилон, древна Индија.
Низ Европската историја, оваа приказна ја среќаваме во работата на алхемичарите,
и се разбира и денес веруваме во приказната,
само што денес ја раскажуваме со јазикот
на науката.
Пред 100 години
беа откриени хормоните, и луѓето
почнаа да се надеваат дека хормоналните третмани
ќе го излечат стареењето и болестите,
а денес нашите надежи ги полагаме во матичните клетки,
генетскиот инжинеринг и нанотехнологијата.
Но идејата дека науката може да ја излечи смртта
е само уште едно поглавје во приказната
за магичниот еликсир,
приказна која е стара колку и цивилизацијата.
Но малку е ризично да ги вложите сите ваши напори
само во идејата за еликсирот
и вечниот живот.
Кога ќе се навратиме во историјата и ќе ги
погледнеме сите оние кои во минатото го барале еликсирот,
единствената работа која денес им е заедничка
е тоа што сите се мртви.
Затоа ни треба резервен план, и токму ваков план Б
ни нуди втората приказна за бесмртноста,
а тоа е воскресението.
И ја прифаќа идејата дека јас сум ова тело,
јас сум овој физички организам.
Прифаќа дека ќе умрам, но вели,
и покрај тоа,
можам да се кренам и да живеам повторно.
Со други зборови, можам да го направам она што Исус го направил.
Исус умрел, бил три дена во гробот,
а потоа се кренал и продолжил да живее.
Идејата дека сите ние можеме да воскреснеме и да живееме одново
е општоприфатено верување, не само кај Христијаните,
туку и кај Евреите и Муслиманите.
Нашата желба да веруваме во оваа приказна
е толку длабоко всадена
што и денес во научната ера
одново ја раскажуваме,
на пример, преку идејата наречена крионика.
Идејата е дека кога ќе умрете,
може да ве замрзнат,
а потоа, во одреден период кога технологијата
ќе биде доволно унапредена,
ќе ве одмрзнат, ќе ве поправат, ќе ве оживеат
и на тој начин ќе воскреснете.
Некои луѓе веруваат дека некој семоќен Бог
ќе ги воскресне за да живеат одново,
а други луѓе веруваат дека истото тоа ќе го направи некој семоќен научник.
Но на некои луѓе, ваквата идеја за воскресение,
за излегување од гробот,
им изгледа како лош зомби филм.
За нив телото е прекомплицирано, несигурно
за да може да им гарантира вечен живот,
и затоа своите надежи ги полагаат во третата,
подуховна приказна за бесмртноста,
идејата дека можеме да го оставиме телото зад себе
и да живееме како душа.
Најголемиот дел од луѓето на Земјата
веруваат дека имаат душа,
а идејата е централна за многу религии.
Но и покрај тоа што оваа идеја сè уште
е популарна во оваа форма,
во својата традиционална форма,
сепак ние одново ја создаваме
за да одговара на дигиталната ера,
и тоа со идејата дека
можете да го напуштите вашето тело
така што ќе го аплоудирате умот, вашата суштина,
вистинското од вас, во компјутер,
и ќе можете да живеете како аватар во етерот.
Но секако, има скептици кои велат дека
ако побараме докази од науката,
особено од невронауката,
таа ќе ви каже дека вашиот ум,
вашата суштина, вистинското од вас,
во голема мера зависи од еден дел на
вашето тело, односно вашиот мозок.
А таквите скептици наоѓаат утеха
во четвртата приказна за бесмртноста,
а тоа е наследството,
идејата дека продолжувате да живеете
преку ехото кое го оставате во светот,
како големиот грчки војник Ахил,
кој го жртвувал својот живот борејќи се кај Троја
со цел да стекне бесмртна слава.
А денес потрагата по слава е распространета
и популарна како и отсекогаш,
и во нашата дигитална ера,
е дури и полесно да ја стекнете.
Не мора да бидете голем војник како Ахил
или голем крал или херој.
Ви треба само Интернет врска и една смешна мачка. (Смеа)
Но некои луѓе повеќе сакаат да остават повидливо,
биолошко наследство -- деца, на пример.
Или пак сакаат, се надеваат, дека ќе живеат
како дел од некоја поголема целина,
нација, семејство или племе,
нивните генетски сродници.
Но повторно, има скептици
кои се сомневаат во тоа дали наследството
навистина претставува бесмртност.
Вуди Ален, на пример, рече,
"Не сакам да живеам во срцата на моите сонародници.
Сакам да си живеам во мојот стан."
Значи ова се четирите
основни приказни за бесмртноста,
и се обидов да ви покажам како
се прераскажуваат во секоја генерација
со мали варијации
колку да се вклопат во духот на времето.
И фактот дека се повторуваат на ваков начин,
во толку слична форма, но во толку различни системи на верување,
ни кажува, мислам,
дека треба да се сомневаме во вистинитоста
на овие приказни и нивните верзии.
Фактот дека некои луѓе веруваат
дека семоќен Бог ќе ги воскресне за да живеат одново,
а други пак веруваат дека истото ќе го направи семоќен научник
ни кажува дека нивната верба во овие приказни
не се базира врз јачината на доказите.
Туку, ние веруваме во овие приказни
оти сме склони да веруваме во нив,
а нашата склоност да веруваме во нив
се должи на нашиот голем страв од смртта.
И следи прашањето,
дали сме осудени да го водиме едниот живот кој го имаме
на начин кој е обликуван од страв и негирање,
или пак можеме да ја надминеме оваа пристрасност?
Грчкиот филозоф Епикур
мислел дека можеме.
Тој велел дека стравот од смртта е природен,
но не е рационален.
"Смртта," тој рекол, "не треба да нè засега,
бидејќи кога ние сме овде, смртта не е,
а кога смртта ќе биде овде, нас ќе нè нема."
Ова честопати го цитираат, но е навистина тешко
да се сфати, да се повнатрешни,
оти токму оваа идеја дека ќе ве нема
е многу тешко да се замисли.
И така 2,000 години подоцна, еден друг филозоф,
Лудвиг Видгенштајн, рекол вака:
"Смртта не е настан во животот:
Нема да бидеме живи за да ја искусиме смртта.
Па затоа," тој додал,
"во оваа смисла, животот нема крај."
Значи за мене како дете било природно
да бидам исплашен да не ме проголта ништавилото,
но тоа не било рационално,
бидејќи никој од нас нема да биде жив
за да може да го искуси
проголтувањето од ништавилото.
Е сега, не е лесно да ја надминете оваа пристрасност
оти стравот ни е многу длабоко всаден,
но сепак кога ќе видиме дека самиот страв не е рационален,
и кога ќе осознаеме на кој сè начини
може да влијае несвесно врз нас,
тогаш барем ќе можеме
да го минимизираме влијанието
кое го има врз нашите животи.
Мене ми помага да гледам на животот
демек е книга:
Исто како што книгата е ограничена од своите корици,
има почеток и крај,
така и нашите животи се ограничени од раѓањето и смртта,
но и покрај тоа што книгата е ограничена со почеток и крај,
таа може да опфати далечни предели,
егзотични ликови, фантастични авантури.
Иако книгата е ограничена со почеток и крај,
сепак ликовите во неа
не знаат за граници.
Тие знаат само за моментите кои се дел од нивната приказна,
дури и кога книгата ќе се затвори.
И затоа на ликовите во книгата
не им е страв да дојдат до последната страница.
Лонг Џон Силвер не е исплашен кога ќе
дојдете до последната страница на "Островот на богатството."
И така треба да биде и со нас.
Замислете ја книгата на вашиот живот,
нејзините корици, нејзиниот почеток и крај, вашето раѓање и смрт.
Можете да ги знаете само моментите кои се измеѓу,
моментите од кои се состои вашиот живот.
Нема смисла да се плашите
од она што е надвор од тие корици,
било да е тоа пред вашето раѓање
или после вашата смрт.
И не треба да се грижите колку е долга книгата,
или за тоа дали е комичен стрип или епопеја.
Битно е само
да направите добра приказна.
Ви благодарам.
(Аплауз)
Вчера бев на улицата
пред оваа зграда,
и заедно со едни луѓе одевме
по тротоарот,
се придржувавме до правилото
да одиме по тротоарот.
Не зборувавме меѓу себе. Гледавме напред.
Се движевме.
Наеднаш човекот пред мене почна да успорува.
Го гледам како успорува,
и најпосле застана.
Тоа не беше доволно брзо за мене,
па затоа вклучив жмигавец и го претекнав,
и додека одев, ѕирнав да видам што прави,
и еве што правеше.
Пишуваше порака.
Не можеше да пишува и да оди во исто време.
На ова можеме да му пристапиме
или од перспектива на работна меморија
или од перспектива на мултитаскинг.
Денес ќе зборуваме за работната меморија.
Работната меморија
е оној дел од нашата психа за кој сме
постојано свесни.
Она за што сте свесни во моментов.
Не можете да ја исклучите.
Ако ја исклучите, тоа се вика кома, океј?
Во моментов ви оди добро.
Работната меморија има четири основни компоненти.
Ни овозможува да го складираме непосредното искуство,
но и одредена количина на знаење.
Ни овозможува да посегнеме во долго-трајната меморија
и да извлечеме информации што ни требаат,
да ги измиксаме и процесираме
во согласност со нашата моментална цел.
Е сега, моменталната цел не е
да бидам претседател или најдобриот сурфер на светот.
Туку нешто посекојдневно. Го сакам она колаче,
или како да влезам во хотелската соба.
Капацитетот на работната меморија
е нашата способност да се повикаме
на што повеќе информации, да ги држиме
во свесноста и
да ги употребиме на начин кој ќе ни овозможи да ја постигнеме нашата
моментална цел.
Капацитетот на работната меморија
има прилично долго минато,
и е поврзан со многу позитивни ефекти.
Луѓето чијашто работна меморија има голем капацитет
се добри раскажувачи на приказни.
Лесно ги решаваат тестовите,
без оглед на нивната важност.
Способностите за пишување им се на високо ниво.
Можат да резонираат на високо ниво.
Па затоа сега овде ќе си играме малку со тоа.
Од вас ќе побарам да извршите неколку задачи,
и малку ќе ја тестираме вашата работна меморија.
Сте за тоа? Океј.
Ќе ви дадам пет зборови,
и сакам да ги држите во умот.
Не ги запишувајте. Само мислете на нив.
Пет зборови.
Додека мислите на нив, ќе побарам да одговорите на три прашања.
Сакам да видам што ќе се случи со зборовите.
Еве ги зборовите:
дрво,
автопат,
огледало,
Сатурн
и електрода.
Добро е до сега?
Океј. Сега сакам
да ми кажете колку е 23 помножено
со осум.
Само викнете.
(Мрморење) (Смеа)
Всушност е -- (Мрморење) -- точно. (Смеа)
Во ред. Сакам да ја извадите левата рака
и да направите вака, "Еден, два, три, четири, пет,
шест, седум, осум, девет, 10."
Невролошки тест е ова, ако ве интересира.
Во ред, сега сакам да ги изрецитирате
последните пет букви
од англиската азбука наназад.
Требаше да почнете со Z.
(Смеа)
Во ред. Колку одовде сте сигурни дека сè уште
ги знаете сите пет зборови?
Океј. Вообичаено завршуваме со помалку од половина,
што е нормално. Има опсег.
Некои луѓе можат да држат 5,
а некои 10 зборови.
Некои пак само два или три.
Знаеме дека ова е многу важно за начинот на кој функционираме, така?
И ќе биде многу важно овде на TED оти ќе
бидете изложени на многу различни идеи.
Е сега проблемот е во тоа што
животот тече со огромна
брзина, и тоа бесформно
течение ние треба, на некој начин,
да го осмислиме, а тоа
го правиме со помош
на работна меморија
која има големина на грашок.
Не ме сфаќајте погрешно, работната меморија е неверојатна.
Работната меморија ни овозможува
да го истражиме моменталното доживување
движејќи се напред.
Ни овозможува да го сфатиме светот околу нас.
Но има одредени ограничувања.
Работната меморија е супер бидејќи ни овозможува да комуницираме.
Можеме да муабетиме,
можам да изградам цел наратив бидејќи
знам каде сме биле, каде одиме и знам како
да се вклопам во муабетот.
Ни овозможува да решаваме проблеми, да мислиме критички.
Доколку сме на состанок, можеме да
ја слушаме презентацијата, да ја оценуваме,
да одлучиме дали ни се допаѓа или не,
да поставуваме прашања.
Сето тоа се случува во работната меморија.
Ни овозможува да одиме до продавница
за да земеме млеко, јајца и сирење, а притоа
не ни текнува дека всушност бараме
"Ред Бул" и сланина. (Смеа)
Мора да дојдеме до она што го бараме.
Е сега, основниот проблем на работната меморија
е тоа што е ограничена.
Има ограничен капацитет, ограничено траење,
ограничен фокус.
Можеме да запомниме околу четири работи.
Океј? Порано беа седум,
но магнетната резонанца
вели дека се четири.
Тие четири работи можеме да ги помтиме
околу 10 до 20 секунди
освен ако не направиме нешто со нив,
ако не ги процесираме, ако не ги примениме на нешто,
или ако не зборуваме со некој за нив.
Кога сме кај работната меморија,
треба да сфатиме дека ограничениот капацитет
влијае врз нас на разни начини.
Ви се случило да отидете во другата соба и
да не можете да се сетите зошто сте таму?
Го знаете решението за тоа, така?
Се враќате во првата соба. (Смеа)
Сте ги заборавиле некогаш клучевите?
Сте ја заборавиле некогаш колата?
Сте ги заборавиле некогаш децата?
А ситуација кога водите разговор со некого
и наеднаш сфаќате дека разговорот
од лево всушност е поинтересен? (Смеа)
Климате со глава и се смешкате,
но вниманието ви е насочено кон другиот разговор,
сè додека не го слушнете последниот збор,
и сфаќате
дека ви поставиле прашање. (Смеа)
И се надевате дека одговорот е не,
оти токму тоа ќе го изустите.
Сето ова зборува за работната меморија,
што можеме да направиме и што не можеме да направиме.
Треба да сфатиме дека работната меморија
има ограничен капацитет,
и дека токму преку капацитетот на работната меморија треба да го надминеме тоа.
Ограниченоста ја надминуваме преку стратегии.
Сега сакам да зборувам за неколку стратегии,
кои ќе ви бидат од корист
оти следните неколку дена ќе бидете во оваа средина
богата со информации.
Првиот дел е дека треба да размислуваме и да го
процесираме нашето постоење, нашиот живот,
веднаш и постојано.
Работите треба да ги процесираме уште
во моментот кога ќе се случат, не 10 минути подоцна,
не недела подоцна, туку во моментот.
И затоа треба да размислиме, дали се сложувам со него?
Што недостасува? Што би сакал да знам?
Дали се согласувам со претпоставките?
Како можам да го применам ова во мојот живот?
Треба да го процесираме искуството така
што ќе можеме да го користиме подоцна.
Но треба и да повторуваме. Треба да вежбаме.
Треба да размислуваме овде.
На паузите, треба да зборуваме со луѓето.
Запишувајте и кога ќе дојдете дома,
извадете ги белешките, размислувајте за нив
и вежбајте.
Вежбањето, заради некоја причина, стана многу негативна работа.
Но тоа е многу позитивна работа.
Потоа, треба да размислуваме детално
и илустративно.
Честопати, мислиме дека новото знаење треба да го поврземе со претходното знаење.
Но всушност треба обратно да направиме.
Да го земеме целото наше искуство
и да го замотаме околу новото знаење,
да создадеме нови асоцијации и да ја зајакнеме логичката кохерентност.
Треба да бидеме сликовити. Ние сме создадени за слики.
Треба да го искористиме тоа.
Размислувајте за работите во слики,
запишувајте ги на тој начин.
Ако читате книга, користете ја имагинацијата.
Тукушто ја прочитав "Големиот Гетсби,"
и сега имам многу јасна претстава за неговиот
изглед, една моја верзија.
Последното е организација и поддршка.
Ние сме машини кои постојано бараат смисла.
Ја бараме смислата на сè што се случува околу нас.
Организацијата помага, па затоа треба
да ги структурираме работите.
Ако пренесуваме знаење и искуство, тогаш тоа
треба да биде структурирано.
И последното е поддршка.
Сите сме почнале како новајлии.
Сè што правиме е апроксимација на совршенството.
Треба да очекуваме промена со текот на времето. Мораме да го поддржиме тоа.
Може да биде во вид на прашања
или лист хартија на кој има организациска табела
или некакви помошни слики,
барем некаква поддршка.
За крај, од перспектива на работната меморија,
треба да ја извлечете следнава поука:
она што го процесираме, го учиме.
Ако не го процесираме животот, тогаш не го живееме.
Живејте го животот. Ви благодарам.
(Аплауз)
Најголемиот дел од минатата година го поминав
работејќи на еден документарец
за мојата лична среќа --
обидувајќи се да видам
дали всушност би можел да го тренирам мојот ум
на одреден начин,
како што можам да го тренирам телото,
и така да добијам подобрено чувство
за севкупната благосостојба.
Тогаш овој Јануари,
почина мајка ми,
и правењето на таков филм
се чинеше како да е последното нешто што би ме интересирало.
Така на многу типичен, смешен дизајнерски начин,
после години и години работа,
сè што имам да ви покажам за тоа се само насловите за филмот.
♪♫
Тие сеуште се правеа
кога бев празнично со моето друштво во Индонезија.
Можеме да видиме дека првиот дел овде беше креиран од страна на свињи.
Беше сепак премногу модерно,
а ние сакавме да има повеќе феминистички поглед
и ангажиравме една патка
која го направи тоа на многу посоодветен начин --
мода.
Моето студио во Бали
беше оддалечено само 10 минути од шумата на мајмуните.
А мајмуните, се разбира,
би требало да бидат најсреќните од сите животни.
Така ние ги трениравме да бидат способни да прават три одвоени зборови,
да ги наместат правилно.
Можете да видите,
овде сеуште има мал проблем со читливоста.
Серифот не е баш на место.
Па се разбира, она што вие самите не го правите правилно
никогаш не сте мислеле навистина да го направите.
Па ова сме ние како се качуваме по дрвјата
и го креваме над долината Сајан
во Индонезија.
Во таа година, она што навистина го правев многу
е што учествував во најразлични истражувања,
разгледував многу податоци на оваа тема.
И излезе дека
мажите и жените
пријавуваат многу, многу слично ниво на среќа.
Ова е многу краток преглед
на сите истражувања кои ги проучив.
Дека климата не игра никаква улога.
Дека ако живеете во најдобрата клима,
во Сан Диего во САД,
или во непријатна клима, во Бафало, Њујорк,
ќе бидете исто толку среќни
како и на било кое друго место.
Ако заработувате повеќе од 50 000 долари годишно во САД,
секое зголемување на заработувачката кое ќе го доживеете
ќе има само мало, мало влијание
на вашата севкупна благосостојба.
Црните луѓе се исто толку среќни колку и белите луѓе.
Ако сте стар или млад
нема баш некоја разлика.
Ако сте грди или ако сте навистина, навистина многу убави
воопшто нема разлика.
Вие ќе се адаптирате на тоа и ќе се навикнете на тоа.
Ако имате решливи здравствени проблеми
воопшто не е важно.
Сега ова е важно.
Значи жената од десно
е всушност многу посреќна отколку типот на левата страна --
со значење дека, ако имаш многу пријатели,
и имаш значајни пријателства,
тоа прави голема разлика.
Исто така и да се биде во брак -- поголема е веројатноста да бидете среќни
отколку ако живеете сами.
Еден пријател кој е TED говорник, Џонатан Хајдт,
ја кажа оваа прекрасна аналогија
помеѓу свесниот и несвесниот ум.
Тој вели дека свесниот ум е овој мал јавач
на овој огромен слон, кој е несвесниот ум.
И јавачот мисли
дека може да му каже на слонот што да прави,
но слонот навистина си има свои идеи.
Ако погледнам на мојот живот,
јас сум роден во 1962 година во Австрија.
Доколку јас би бил роден пред илјадници години,
големите одлуки во мојот живот би биле направени за мене --
во смисла дека ќе требаше да останам во градот во кој бев роден;
голема е веројатноста дека
ќе се занимавав со истата професија на татко ми;
и голема е веројатноста дека ќе се оженев со жената
која мајка ми ќе ми ја избереше.
Јас, се разбира, како и сите овде,
сме во голем дел одговорни
за овие големи одлуки во нашите животи.
Ние живееме таму каде што сакаме --
барем на Запад е така.
Стануваме она што навистина не интересира.
Си ја избираме сопствената професија,
и си ги избираме партнерите.
И многу е изненадувачки
тоа што многу од нас
му дозволуваат на несвесното да влијае на овие одлуки
на начин за кој ние не сме сосема свесни.
Ако ги погледнете статистиките
и видите дека момчето со име Џорџ,
кога тој одлучува каде сака да живее --
дали на Флорида или Северна Дакота? --
тој оди и живее во Џорџија.
И ако го погледате момчето со име Денис,
кога тој одлучува што да стане,
дали да биде адвокат или сака да стане доктор
или учител?
голема е веројатноста дека тој ќе сака да стане стоматолог.
А ако Пола одлучува
дали да се омажи за Џо или Џек,
некако Пол звучи најинтересно.
И дури и ако ги донесуваме
овие многу важни одлуки
тргнувајќи од многу смешни причини,
статистички се покажало
дека има многу повеќе Џорџовци кои живеат во Џорџија
и има многу многу Дениси кои станале стоматолози
и има многу Поли кои се омажиле за Пол
со статистичка значајност.
(смеење)
Сега, се разбира, помислив
дека ова се Американски податоци.
И помислив, па, овие смешни Американци.
На нив им влијаат нешта
за кои тие не се свесни.
Ова е тотална глупост.
Тогаш, се разбира, ги погледнав мајка ми и татко ми --
(смеење)
Каролина и Карл,
и баба ми и дедо ми,
Џозефин и Џозеф.
Значи јас сеуште ја барам Стефани.
Ќе смислам нешто.
Ако сето ова го направам малку по лично
и погледнам што ме прави среќен како дизајнер,
најлесниот одговор, секако, е
повеќе да го правам она што сакам да го правам
и помалку да го правам она што не сакам да го правам,
а за ова би било корисно
да знам што навистина сакам да правам.
Јас многу сакам да правам листи,
па така направив една листа.
Една од работите е да размислувам без притисок.
Ова е проект на кој моментално работиме
со многу здрав рок.
Тоа е книга за културата,
и, како што можете да видите,
културата брзо плови наоколу.
Правење на работи како што јас правам сега,
патување во Кан.
Примерот кој го имам овде
е столица која произлезе од една година кога бев на Бали --
очигледно под влијание на локалното производство и култура,
да не заглавувам пред
еден компјутер по цел ден
и да бидам овде и онде.
Прилично совесно креирам проекти
за кои е потребно неверојатно многу различни техники,
само во основата да се борам
полесно со адаптацијата.
Да бидам блиску до содржината,
тоа значи содржината навистина да ми е блиска до срцето.
Ова е автобус, или превозно средство,
за добротоворни цели за една НВО
која сака да го дуплира буџетот за образование во САД,
внимателно дизајниран,
така да, за два инча, сеуште може да ги поминува премините на автопатот.
Да имам крајни резултати -- работите кои добро излегуваат од принтерот,
како оваа мала бизнис картичка од една компанија за анимации
наречена Сајдшоу
на лентикуларна фолија.
Да работам на проекти
кои всушност имаат видливо влијание,
како книга на починатите Германски артисти
чии вдовици дојдоа кај нас
со барање да ги направиме славни нивните покојни мажи.
Беше издадена пред шест месеци,
и станува многу популарна сега во Германија.
И мислам дека неговата вдовица
ќе биде многу успешна на нејзино барање.
И на крај, да бидам вклучен во проекти
каде ќе знам 50 проценти од проектните
техники
а останатите 50 проценти да биде нешто ново.
Значи во овој случај,
тоа е надворешна заштита за Сингапур
на овие џиновски екрани кои личат на Times Square.
И јас се разбира знаев некои работи, како дизајнер,
за печатарството,
и покрај тоа што работевме со оние животни не многу успешно.
Но не знаев баш
многу за движењето или филмот.
И од таа гледна точка ние го претворивме во прекрасен проект.
Но исто така и дека содржината ми беше многу блиска.
Во овој случај, пишувањето на дневник
го поддржува личниот развој.
Јас пишував дневник уште кога имав 12 години.
И увидов дека тоа влијае на мојот живот и работата
на многу интригантен начин.
Во овој случај исто така бидејќи
е дел од еден од многуте сентименти
кои ги градиме во текот на целата серија,
дека сите сентименти првобитно произлегле од дневникот.
Ви благодарам многу.
(аплауз)
Ние го губиме нашето слушање.
Трошиме околу 60% од времето на комуницирање во слушање,
но не сме многу добри во тоа.
Задржуваме само 25% од она што слушаме.
Не мислам на вас, не на овој говор,
туку тоа е општо правило.
Да го дефинираме слушањето
како давање значење на звукот.
Тоа е ментален процес,
и процес на изведување.
Користиме неколку прилично добри техники за ова.
Една од нив е препознавањето на обрасци.
(Галама од толпа) На коктел забава како оваа,
доколку речам, "Дејвид, Сара, ве молам за внимание,"
некои од вас едноставно ќе станат.
Препознаваме обрасци
за да ја издвоиме галамата од сигналот,
а особено нашето име.
Разликувањето е друга техника која ја користиме.
Доколку ја оставев оваа тивка галама на неколку минути,
вие едноставно ќе престаневте да ја слушате.
Ние слушаме разлики,
ги избегнуваме звуците кои не се менуваат.
А имаме и цел опсег на филтри.
Овие филтри започнуваат од сите звуци
па сè до она на што обрнуваме внимание.
Најголемиот дел од луѓето се несвесни
за овие филтри.
Но тие, на некој начин, ја создаваат реалноста
бидејќи ни кажуваат на што обрнуваме внимание во моментот.
Да ви дадам еден пример за ова:
Намерата е многу важна кај звукот, кај слушањето.
Кога се оженив со мојата сопруга,
ѝ ветив дека ќе ја слушам секој ден
како да е првпат.
Денес во тоа не успевам баш секој ден.
(Смеење)
Но одлично е доколку имате намера тоа да го одржите во врската.
Тоа не е сè.
Звукот нè сместува во простор и во време.
Доколку ги затворите очите сега во оваа просторија,
ќе бидете свесни за големината на просторијата
од самото ехо
и од одбивањето на звукот од ѕидовите.
И вие сте свесни колку луѓе има околу вас
поради микро-буката која ја слушате.
А звукот нè сместува во време исто така,
бидејќи звукот секогаш има
вклучено време во него.
Всушност, би сугерирал да нашето слушање стане главниот начин
преку кој го искусуваме текот на времето
од минатото кон иднината.
"Звучноста е и време и значење" - одлична мисла.
Реков на почетокот, ние го губиме нашето слушање.
Зошто го реков тоа?
Имам многу причини за тоа.
Пред сè, измисливме бројни начини за снимање,
прво пишување, потоа аудио снимање
и сега видео снимањето исто така.
Извонредноста во прецизно и внимателно слушање
едноставно исчезнала.
Второ, светот денес е премногу бучен.
(Галама) со ваква какофонија
визуелно и аудиторно
е премногу тешка за следење;
заморна е за слушање.
Многумина гледаат спас во слушалки,
но тие ги претвораат големите, јавни отворени простори како овој,
споделените звуци,
во милион мали звучни балончиња.
Во вакво сценарио, никој не слуша никого.
Сите стануваме нестрпливи.
Повеќе не сакаме говор,
сакаме звучни удари.
И уметноста на разговорот
е заменета, опасно,
со личното пренесување.
Не знам колку слушање има во оваа конверзација,
која за жал е многу вообичаена,
особено во Велика Британија.
Стануваме бесчувствителни.
Медиумите треба да врескаат на нас со вакви наслови
за да го привлечат нашето внимание.
А тоа значи дека е сè потешко за нас да посветиме внимание
на тивкото, на суптилното,
на разбраното.
Сериозен проблем е што го губиме нашето слушање.
Ова не е толку едноставно.
Бидејќи слушањето е нашиот пристап кон разбирањето.
Свесното слушање секогаш создава разбирање.
И без свесното слушање
може да се случи да
светот во кој самите луѓе не се слушаат едни со други
да стане навистина страшно место.
Затоа би сакал да споделам со вас
пет едноставни вежби, техники кои може да ги примените,
за да го подобрите вашето свесно слушање.
Дали би сакале?
(Публиката: Да) Добро.
Првата е тишина.
Само три минути дневна тишина
е прекрасно искуство
за да го ресетирате слухот и да го рекалибрирате
за да можете повторно да ја слушнете тишината.
Доколку не можете да постигнете апсолутна тишина,
најдете тивко место, и тоа е доволно.
Втората техника, ја нареков миксер.
(Галама) Дури и ако сте во бучна средина како оваа,
а сите ние поминуваме многу време на вакви места,
слушајте во кафе барот,
колку различни канали на звук можете да чуете?
Колку од нив во тој микс јас слушам?
Ова можете да го направите и на прекрасни места, на некое езеро.
Колку птици слушам?
Каде се тие? Од каде се овие бранувања?
Ова е одлична вежба
за подобрување на квалитетот на вашето слушање.
Третата вежба ја нареков вкусување,
и ова е одлична вежба.
Се работи за уживање во карактеристични звуци.
Ова, на пример, е мојата машина за сушење алишта.
(Машина) Ова е валцер.
Еден, два, три. Еден, два три. Еден, два, три.
Го обожавам.
Или пробајте го овој звук.
(Мелница за кафе)
Ха!
Карактеристичните звуци може да бидат интересни кога ќе им обрнете внимание.
Јас тоа го нарекувам скриен хор.
Тој е околу нас постојано.
Следната вежба
е веројатно најважната од сите овие,
доколку тргнете само една работа.
Ова се позициите за слушање,
замислата дека можете да ја промените позицијата на слушање
во најпогодната за она што го слушате.
Ова е играње со оние филтри.
Се сеќавате на оние филтри што ви ги кажав на почетокот.
Започнува да свири со нив како лост,
за да стане свесен за нив и да се преместува на различни места.
Ова се само некои од позициите за слушање,
или скали за позиции за слушање, кои може да ги користите.
Ги има многу.
Забавувајте се со ова. Многу е возбудливо.
И конечно, кратенка.
Ова можете да го користите во слушање, во комуникација.
Доколку сте во било која од овие улоги,
а мислам дека сте сите кои го слушате овој говор,
кратенката е RASA
кој е санскритскиот збор
за сок или за суштина.
А RASA се стои за Примање,
што значи обрнување внимание на личноста;
Почитување, правење мали звуци
како "ахам", "о", "океј";
Заклучок, зборот "па" е многу битен во комуникацијата;
и Прашувајте, поставувајте прашања отпосле.
Денес звукот е моја пасија, тоа е мојот живот.
Напишав цела книга за тоа. Значи живеам за да слушам.
Тоа е премногу да се бара од најголемиот дел од луѓето.
Но верувам дека секое живо суштество
треба да слуша внимателно
со цел да живее целосно
поврзан со времето и просторот
на физичкиот свет околу нас,
поврзан во разбирањето со другите,
да не го споменувам духовното поврзување,
бидејќи секој духовен пат кој го знам
има слушање и сочувствување
во својата суштина.
Токму затоа
треба да го учиме слушањето на училиште
како вештина.
Зошто не се предава? Тоа е лудост.
И доколку можеме да го учиме слушањето на училиште,
можеме да го изведеме слушањето на вистинскиот пат
од опасниот, страшен свет за кој зборував
и да го претвориме во свет во кој сите свесно слушаат цело време,
или барем се способни за тоа.
Е сега јас не знам како да го направиме тоа,
но ова е TED,
и мислам дека TED заедницата е способна за било што.
Затоа ве поканувам да се поврзете со мене, да се поврзете меѓу себе,
раширете ја оваа мисија и да го воведеме слушањето во училиштата,
и да го трансформираме светот во еден нов свет на свесни слушатели
свет на поврзување,
свет на разбирање и свет во мир.
Ви благодарам што ме слушавте.
(Аплауз)
Како истражувачи, често користиме голем број ресурси
за да постигнеме одредени способности или одредени цели.
Ова е од суштинско значење за напредокот на науката
или истражувањето на она што е возможно.
Но, тоа создава и една лоша ситуација
каде мал дел од светот
може да учествува во ова истражување
или може да ги почувствува придобивките од таа технологија.
Она што мене ме мотивира
и навистина ме возбудува околу моето истражување
е кога ќе видам едноставни можности
за драстично да ја променам таа дистрибуција
и да ја направам технологијата достапна
за многу поголем процент од популацијата.
Ќе ви покажам две видеа,
кои неодамна привлекоа големо внимание
и мислам дека ја отелотворуваат оваа филозофија.
Тие, всушност, го користат далечинскиот управувач на Нинтендо - Wii.
За оние од вас кои не се запознаени со уредот,
тоа е контролер за видео игри од 40 долари.
Најмногу е рекламиран заради сензорите за движење,
па со него можете да замавнете со тениски рекет или да удрите со бејзбол палка.
Но, мене всушност ме интересира
фактот што на врвот на секој контролер
има инфрацрвена камера со релативно високи перформанси.
И ќе ви покажам две демонстрации зошто ова е корисно.
Ова е мојот компјутер поврзан со проекторот,
а далечинскиот управувач е поставен врз него.
На пример, ако сте во училиште
кое нема многу пари, како што е случајот со голем број од училиштата,
или ако сте во канцеларија
и ви треба интерактивна табла,
тие обично чинат околу 2.000 до 3.000 долари.
Ќе ви покажам како
да направите таква табла со Wii управувачот.
За ова е потребно уште едно парче хардвер,
а тоа е ова инфрацрвено пенкало.
Можете да го направите и сами за околу 5 долари,
со делови од некоја продавница за електроника.
Има батерија, копче и инфрацрвена ЛЕДица.
Не можете да видите,
но таа свети кога ќе стиснам на копчето.
Ако го пуштам овој софтвер,
камерата ја гледа инфрацрвената точка
и можам да ја регистрирам локацијата на пикселот од камерата
врз пикселот на проекторот. И ова ни служи како основа за таблата.
(Аплауз)
Така, за хардвер од околу 50 долари може да имате ваша табла.
Ова е Adobe Photoshop...
(Аплауз)
Ви благодарам.
(Смеа)
Софтвер за ова го поставив на мојата веб страница
и дозволив луѓето да го симнуваат слободно.
За три месеци, откако овој проект стана јавно достапен,
симнат е над половина милион пати.
Учителите и учениците од целиот свет
веќе го користат.
(Аплауз)
Сакам да напоменам дека иако ова работи за 50 долари
има некои ограничувања на овој пристап.
Но, добивате околу 80% од функциите
за околу 1% од цената.
Друга добра работа е што камерата може да гледа и повеќе точки одеднаш.
Па, ова е, всушност,
интерактивна табла која работи на повеќе допири.
(Аплауз)
За втората демонстрација го имам Wii далечинското
веднаш до телевизорот.
Покажува во насока спротивна од дисплејот,
а не во него.
Ова е интересно
затоа што ако ставите заштитни очила
кои имаат две инфрацрвени точки на нив,
тие на компјутерот ќе му дадат
апроксимација за локацијата на вашата глава.
Ова е интересно
бидејќи имам една апликација на компјутерот
во која има три-де соба со некои објекти во неа.
Може да видите дека изгледа како три-де соба...
Како на видео игра...
Но, во најголемиот дел, сликата изгледа прилично рамно
и ограничена со површината на екранот.
Но, ако го стартуваме софтверот за следење на главата...
компјутерот ќе може да ја смени сликата која е на екранот,
па таа да одговара на движењата на главата.
Да одиме со тоа.
(Смеа)
(Аплауз)
Ова, всушност, беше изненадување
за заедницата за развој на игри.
(Смеа)
Дополнителниот хардвер чини околу 10 долари,
ако веќе имате Нинтендо Wii.
Очекувам да видам некои игри со него.
Всушност, Луис Касл, кој е овде долу,
минатата недела објави дека Електроник Артс,
едни од најголемите објавувачи на игри, во мај ќе пушти игра
кај која има дел што го поддржува
овој вид на следење на движењата на главата.
Значи... за помалку од 5 месеци,
од прототип во мојата лабораторија стигна до голем комерцијален производ.
(Аплауз)
Ви благодарам.
Но, за мене многу поинтересно
од овие два производи
е како луѓето, всушност, дознаа за нив.
ЈуТјуб навистина го смени начинот или брзината
со која еден човек
може да рашири една идеја низ целиот свет.
Јас правам истражувања во мојата лабораторија со видео камера,
а за една недела милион луѓе ја виделе таа работа,
и буквално за неколку дена, инженери, учители и ученици
од целиот свет веќе поставуваат свои видеа на ЈуТјуб,
каде прикажуваа како го користат мојот систем или деривати од оваа работа.
Па, се надевам дека ќе видам многу такви и во иднина,
и се надевам дека видео дистрибуцијата онлајн
ќе биде прифатена од истражувачката заедница.
Ви благодарам многу.
(Аплауз)
Бев овде пред четири години,
и се сеќавам, во тоа време,
говорите не беа публикувани на интернет;
Мислам дека членовите на ТЕД ги добиваа во кутии,
како сет од повеќе ДВД дискови,
кои тие ги ставаа на нивните полици, каде се наоѓаат до ден денес.
(Смеа)
Всушност Крис ме повика
една недела откако го одржав мојот говор
и ми рече, "Ќе започнеме да ги ставаме на интернет.
Може ли твојот говор да го објавиме на интернет?" Јас реков, "Секако."
Четири години подоцна,
како што реков, беше виден од четири...
па, беше превземен од интернет четири милиони пати.
Претпоставувам дека таа бројка може да ја помножите со 20 или повеќе
за да ја добиете бројката на луѓето кои го виделе говорот.
И како што вели Крис, постои вистинска глад
за моите видеа.
(Смеа)
(Аплауз)
... не ли чувствувате?
(Смеа)
Целиот овој настан беше детална подготовка
за мене, правејќи уште една за вас, па еве ја.
(Смеа)
Ал Гор зборуваше
на ТЕД Конференцијата на која јас зборував пред четири години
и зборуваше за климатска криза.
Го кажав тоа како напомена
на крајот на мојот изминат говор.
Па би сакал да продолжам од таму
затоа што имав само 18 минути, искрено.
Па, како што реков...
(Смеа)
Видете, тој е во право.
Мислам, постои огромна климатска криза, очигледно.
И мислам дека ако луѓето не веруваат, тогаш треба да излегуваат надвор повеќе.
(Смеа)
Но јас сметам дека постои втора климатска криза,
која е исто толку сериозна,
која ги има истите корени,
и со која исто така треба да се справиме итно.
И со ова мислам --
и може да кажете, патем, "Види, доста е.
Имам една климатска криза;
Навистина не ми е потребна и втора."
Но ова е криза на, не на природни ресурси,
иако јас сметам дека тоа е вистина,
туку криза на човечки ресурси.
Во основа, јас верувам,
како што многу говорници веќе кажаа во изминативе неколку дена,
дека ние многу малку ги користиме
нашите таленти.
Премногу луѓе ги минуваат целите нивни животи
немајќи вистинско чувство за тоа кои би можеле да бидат нивните вистински таленти,
или дали воопшто имаат некој за кој би зборувале.
Јас среќавам секакви видови на луѓе
кои сметаат дека не се добри во ништо.
Всушност, јас сега го делам светот на две групи.
Џереми Бентам, голем утилитаристички филозоф,
еднаш го изнесе овој аргумент.
Тој рече, "Постојат два вида на луѓе на овој свет,
оние кои го делат светот на два вида
и оние кои не го делат."
(Смеа)
Епа, јас го делам.
(Смеа)
Среќавам секакви лиѓе
кои не уживаат во она што го работат.
Тие едноставно минуваат низ нивните животи
справувајќи се со тоа.
Тие не добиваат големо задоволство од оноа што го работат.
Тие тоа го издржуваат, наместо да го уживаат,
и го чекаат викендот.
Но исто така среќавам и луѓе
кои го сакаат она што го работат
и не можат да замислат да работат ништо друго.
Ако им кажете, "Немој веќе да го работиш оваа," тие ќе се прашуваат за што зборувате.
Затоа што тоа не е тоа што тие работат, туку тоа е кои се тие. Тие велат,
"Тоа сум јас, знаете.
Би било лудост за мене да го оставам ова, бидејќи
тоа најавтентично кажува кој сум јас."
Ова не се однесува на повеќето луѓе.
Всушност, напротив, сметам
дека ова е вистина за многу малку луѓе.
И мислам дека постојат многу
објаснувања за тоа.
Едно од врвот на листата меѓу објаснувањата
е образованието,
затоа што образованието, на некој начин,
повеќето луѓе ги оддалечува
од нивните природни таленти.
А човековите ресурси се како природните ресурси;
честопати се закопани длабоко.
Морате да ги барате.
Тие не лежат на површината.
Морате да поготвите услови во кои тие самите се покажуваат.
И може да си помислите
дека образованието е начинот на кој тоа се прави.
Но многу често, не е.
Секој образовен систем во светот
во моментов се реформира.
И тоа не е доволно.
Реформата сега е бескорисна,
затоа што таа само го подобрува инаку расипаниот модел.
Што ни треба --
и зборот беше користен многу пати за време на курсот во изминативе неколку дена --
не е еволуција,
туку револуција во образованието.
Тоа мора да биде трансформирано
во нешто друго.
(Аплауз)
Еден од вистинските предизвици
е иновација во коренот
на образованието.
Иновирањето е тешко
затоа што значи да се прави нешто
што луѓето не мислат дека е едноставно во поголемиот дел од времето.
Тоа значи да ги преиспитаме ставовите кои сме ги сфаќале
"здраво за готово", нештата за кои мислиме дека се очигледни.
Големиот проблем на реформирањето
или трансформирањето
е тиранијата на здравиот разум,
нештата за кои луѓето мислат,
"Па, не може да биде направено на ниеден друг начин од проста причина што тоа се прави така"
Пред некое време наидов на еден цитат од Абрахам Линколн,
за кој сметав дека ќе бидете задоволни дека го цитирам во овој момент.
(Смеа)
Тој го рече ова во Декември 1862-ра
на вториот годишен состанок на конгресот.
Треба да појаснам дека немам поим што се случувало во тоа време.
Ние не учиме американска историја во Британија.
(Смеа)
Ние ја поттиснуваме. Знаете, таква е нашата политика.
(Смеа)
Значи, без двоумење, нешто фасцинантно се случувало во Декември 1862-ра година
за кое што американците ме