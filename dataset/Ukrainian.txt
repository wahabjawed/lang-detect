Я маю відповідь на питання, яке всі ми коли-небудь ставили.
Питання наступне:
чому літера X (ікс)
позначає невідоме?
Я знаю, що ми вивчили це на уроці математики,
але дане позначення присутнє повсюди в культурі -
премія X, Х-файли,
Проект Х, TEDx.
Звідки це пішло?
Приблизно шість років тому
я вирішив, що вивчатиму арабську,
яка, виявляється, є надзвичайно логічною мовою.
Написати слово чи словосполучення,
або ж речення арабською,
це немовби скласти рівняння,
тому що кожна складова є вкрай чіткою
і має велике смислове навантаження.
Це одна з причин, по якій
те, що ми звикли вважати
західною наукою, математикою та інженерією,
насправді було придумане в перші кілька століть нашої ери
персами, арабами й турками.
Це включає в себе невелику систему в арабській мові,
котра називається "аль-джебр".
"Аль-джебр" буквально перекладається як
"система узгодження роз'єднаних частинок".
"Аль-джебр" зрештою перетворилось на слово алгебра.
Це один приклад з багатьох.
Арабські тексти, що містять цю математичну мудрість,
нарешті прийшли в Європу -
а точніше в Іспанію -
в 11-му і 12-му століттях.
Коли вони прийшли,
існував величезний інтерес
до перекладу цієї мудрості
на європейську мову.
Проте були і проблеми.
Одною з них стала
наявність в арабській мові деяких звуків,
які європейцям через фонаторні особливості важко вимовити
без тривалого тренування.
Повірте мені на слово.
Окрім того, ці звуки,
як правило, були представлені
символами, відсутніми у європейських мовах.
Одним з винуватців стала
літера SHeen,
яка звучить для наших вух як "Ш".
Це також перша буква
слова shalan,
що значить "дещо",
достоту як українське слово "щось" -
якась невизначена, невідома річ.
В арабській мові
ми можемо зробити її визначеною,
додавши артикль "аль".
Таким чином al-shalan ("аль-шалан") -
це невідома річ.
Це слово з'являється в ранній період математики,
наприклад, у виведенні доказів 10 стоіліття.
Проблема середньовічних іспанських вчених,
яким доручили переклад цього матеріалу,
полягала в тому, що буква SHeen і слово shalan
не можуть бути відображені в іспанській мові,
бо в ній немає SH,
того самого звуку "ш".
Вони
домовилися
запозичити звук CK
з класичної грецької мови
у формі букви Kai.
Пізніше, коли цей матеріал був перекладений
на загальноєвропейську мову,
йдеться про латину,
вони просто замінили грецьку літеру Kai
латинською літерою Х.
Як тільки це сталося,
як тільки цей матеріал став доступним на латині,
він ліг в основу підручників математики
на наступні майже 600 років.
Тепер ми отримали відповідь на наше питання.
Чому Х - це невідоме?
Х- це невідоме, бо
в іспанські мові немає звуку "ш".
(Сміх)
І я подумав, що це заслуговує вашої уваги.
(Оплески)
Доброго дня!
Мене звати Юлдус.
Я фотохудожниця з Росії.
Близько 6 років тому
я почала займатись
автопортретами, які пронизані іронією
для того, щоб показати безліч стереотипів
по відношенню до народу, статі,
та соціальних проблем -
["Я росіянин. Я продаю дітям наркотики, зброю та порно!"]
["Водка = вода. Я люблю водку!"] (Сміх) -
використовуючи фотографію як послання.
["Одружись на мені, мені потрібна віза."]
Сьогодні я досі позую перед камерою
і намагаюсь бути відважною 
як героїня коміксів – Чудо Жінка.
Я зосереджуюсь на значущому 
повідомленні щодо
естетики, краси, трохи іронії
та артефактів – залишків культури.
Сьогодні я хочу вас ознайомити
з моїм проектом,
який називається Відчайдушні романтики.
Вони - мої артефакти
та картини
з часів братства Прерафаелітів у Англії,
середина ХІХ століття.
Я обирала картини
і надавала нове сучасне значення,
враховуючи проблеми довкола мене
у Росії,
задіюючи людей, котрі не є моделями,
та мають власну цікаву історію.
Цей хлопець - професійний танцюрист,
хоч йому лише 12 років,
але в школі він соромиться 
признатись про заняття танцями
і показує себе брутальним,
намагається не виділятись
серед однокласників,
наче солдат під час штурму –
жодного натяку на індивідуальність.
Але в цього хлопця є мета і мрії,
лише приховуючи їх
він буде прийнятий суспільством,
тому що бути індивідуальністю не легко,
особливо в Росії.
Наступний портрет метафоричний.
Це Нікіта,
він працює охоронцем у барі
у Петербурзі.
Він каже: "Якщо я розізлюсь – 
я вам не сподобаюсь,"
цитуючи девіз фільму про Халка,
aле я ніколи не бачила його злим.
Він приховує свої почуття та романтизм,
тому що в Росії серед чоловіків
ненормально бути романтичним,
але це круто – бути оточеним жінками
та показувати себе агресивним Халком.
(Сміх)
Інколи в свої проекти
я беру картини
та надаю їм нове значення
і нові принади.
Інколи я порівнюю риси обличчя
та граюсь зі словами:
іронія, іронічна (залізна) людина, 
іронізуючий чоловік (з праскою).
(Сміх)
Виключно через артефакти
я передаю соціальні проблеми,
з якими стикалась, 
спілкуючись з населенням Росії.
В цій країні досить цікава
ідеологія щодо одруження,
більшість 18, 19-річних дівчат
не те що готові, а мріють вийти заміж.
Їм тлумачили з дитинства:
вдале заміжжя означає вдале життя,
тому більшість дівчат зі шкури лізуть,
щоб знайти хорошого чоловіка.
Що я думаю про це?
Мені 27.
Для російського суспільства я стара діва
і вже нема надії,
що хтось зі мною одружиться.
Тому я перед вами
у мексиканській масці воїна,
у весільній сукні та з відчаєм у душі.
Але пам’ятайте, іронія – це ключ,
який дійсно спонукає дівчат
боротись за свої цілі, мрії
та змінювати стереотипи.
Будьте хоробрими. 
Будьте іронічними – це допоможе.
Будьте веселими та творіть 
щось неймовірне.
(Оплески)
Близько 30 років тому,
коли я працював в онкологіЇ
дитячої лікарні
у Філадельфії,
батько та син увійшли до мого кабінету,
і в обох не було правого ока.
Коли я взяв справу, стало очевидним,
що батько та син мали рідкісну форму
спадкової пухлини ока, ретинобластоми,
і батько знав, що передав свою долю
синові.
Цей момент змінив моє життя.
Це стимулювало мене рухатись вперед
і стати одним із лідерів команди, 
що відкрила
перший ген схильності до раку.
Та за роки, що пройшли після цього,
відбулась буквально сейсмічна зміна
у нашому розумінні того, що відбувається,
які генетичні варіації є причиною
різноманітних захворювань.
Насправді, для тисяч людських рис
є відома молекулярна основа,
та тисячі людей щодня
отримують інформацію
про ризик отримати те
чи інше захворювання.
Водночас, якщо ви запитаєте:
"Чи вплинуло це на ефективність
нашої здатності розробляти ліки?",
відповідь буде негативною.
Якщо поглянути на вартість розробки ліків,
як це відбувається,
майже нічого не змінилось.
Так начебто у нас є змога діагностувати,
проте немає можливості повністю лікувати.
І є дві причини, якими зазвичай пояснюють,
чому це відбувається.
По-перше, ми лише на початку шляху.
Ми тільки вивчаємо слова, фрагменти,
літери у генетичному коді.
Ми не знаємо, як прочитати речення.
Ми не знаємо, як слідкувати за розповіддю.
Іншою причиною є те,
що більшість цих змін є втратою функцій,
і насправді дуже важко розробити ліки
для їх відновлення.
Проте сьогодні я хочу зробити крок назад
та поставити більш фундаментальне питання:
"Що, якщо ми думаємо
про це, можливо, 
у неправильному контексті?"
Ми вивчаємо багато хворих
та вибудовуємо довгі переліки
змінених компонентів.
Проте якщо ми намагаємось
розробити ліки для профілактики,
можливо нам треба
вивчати тих, хто не захворів.
Ймовірно нам слід вивчати тих,
хто здоровий.
Переважна більшість цих людей
необов'язково є носієм певного
генетичного навантаження чи ризику.
Вони не зможуть стати нам у нагоді.
Є також індивіди, котрі
є носіями потенційного майбутного ризику
і у яких розвинуться певні симптоми.
Це не ті, кого ми шукаємо.
Ті, про кого ми говоримо і шукаємо,
є дуже обмежена група індивідів,
хто живе з ризиком,
що зазвичай спричинив би хворобу,
проте щось в них, щось приховане в них,
є насправді захисним
та запобігає прояву цих симптомів.
Ви можете уявити, що
для проведення такого дослідження
довелось би проаналізувати
велику кількість людей.
Нам слід би було провести доволі 
масштабне дослідження,
і ми усвідомили,
що одним з шляхів є ось який -
ми візьмемо дорослих, старших за 40 років,
і впевнимось, що маємо справу з тими,
хто був здоровим у дитинстві.
Вони могли мати родичів,
хто мав дитячі захворювання,
проте необов'язково.
Після цього перевіримо їх,
аби знайти тих, хто є носієм генів
дитячих захворювань.
Тепер декотрі з вас
можуть заперечити: "Дивно.
Якими є ваші докази,
що це можливо?"
Я хочу навести два приклади.
Перший про Сан-Франциско,
у 1980-х та 1990-х роках.
Можливо вам відомо,
що там були люди,
які мали дуже високий рівень
вірусу імунодифіциту.
У них розвинувся СНІД.
Проте була дуже мала група індивідів,
у котрих також був високий рівень ВІЛ,
та вони не захворіли на СНІД.
Спостережливі лікарі прослідкували за цим
та виявили, що ці люди є носіями мутацій.
Зауважте, вони від народження
були носіями мутацій, що захищали їх
від захворювання на СНІД.
Вам також можливо відомо, що на основі
цього факту розробляється лікування.
Другий приклад, більш сучасний, 
є блискучою роботою
Гелен Гоббс,
котра сказала: "Я зверну увагу на людей,
котрі мають дуже високий рівень ліпідів,
та спробую знайти тих, хто
попри цей високий рівень ліпідів,
не захворів на сердечні захворювання".
І знову ж таки, вона з'ясувала,
що деякі індивіди були носіями мутацій,
які навіть при високому рівні ліпідів
від народження їх захищали.
Як ви бачите, це є цікавою точкою зору
на те, як може розроблятись
превентивне лікування.
Проект, над яким ми працюємо,
називається "Проект Життєстійкість:
пошук несподіваних героїв",
тому що ми зацікавлені у тому,
аби знайти тих рідкісних індивідів,
хто має ці приховані захисні фактори.
У певному сенсі, сприймайте це як декодер,
дешифратор життєстійкості,
який ми намагаємось вибудувати.
Ми зрозуміли, що нам слід 
це робити систематично,
тому вирішили взяти всі
дитячі спадкові хвороби.
Візьмімо їх усіх
та виділимо ті,
що відрізняються 
сильно вираженими симптомами,
коли батьки, дитина,
та оточуючі знають,
що вона захворіє.
Після цього виділимо ті,
які відомі певними
видозміненими частинами генів,
що є передумовами для
виникнення цих захворювань.
Де ж ми шукатимемо?
Ми можемо здійснити локальний пошук. 
Це має сенс.
Проте ми подумали, що можливо нам слід
шукати у цілому світі.
Можливо слід шукати не лише тут,
а й у віддалених місцях, де може бути
інший генетичний контекст,
де можуть бути фактори середовища,
що захищають людей.
Розгляньмо мільйон індивідів.
Чому ми гадаємо, що зараз
відповідний час?
Тому що протягом останніх років
ми спостерігаємо суттєве зниження вартості
такого типу досліджень,
такого типу генерування інформації,
коли кошти на збір інформації
та її аналіз є меншими,
аніж на збір та опрацювання проб.
Іншою причиною є те,
що протягом останніх п'яти років
було розроблено чудові інструменти
у сфері системної біології та систематики,
що дають нам надію
на можливе розкодування
цих позитивних помилок.
І коли ми почали спілкуватись
з дослідниками
та інститутами,
і розповідати їм нашу історію,
щось відбулось.
Вони почали казати: "Це цікаво.
Я із задоволенням долучусь до вас.
Я хочу брати участь".
Вони не запитували: 
"Де угода про передачу матеріалів?"
Вони не цікавились,
де їхнє авторське право.
Вони не запитували, чи ця інформація
належатиме їм.
Вони сказали: "Давайте працювати над цим
у відкритий, командний спосіб, всі разом,
для того, щоб здійснити це декодування".
Шість місяців тому ми
підібрали ключ для нашого декодування.
Мій співробітник, блискучий науковець, 
Ерік Шадт
з медичної школи Ікан в Маунт-Сінай
у Нью-Йорку,
та його команда,
підібрали цей ключ,
і ми почали шукати зразки,
оскільки усвідомили,
що ймовірно варто звернути увагу
на вже існуючі вибірки, аби оцінити, 
чи реальним є наш проект.
Можливо нам слід взяти 2, 3
відсотки проекту,
та перевірити, чи це там є.
Отож, ми почали запитувати людей,
таких як Гакон з Дитячої лікарні 
у Філадельфії.
Ми запитали у Лейфа з Фінляндії.
Порозмовляли з Анною Войціцкі з "23andMe"
та Вон Юном з "BGI".
і знову ж таки, трапилось щось неймовірне.
Вони сказали: "Хм,
ми не лише володіємо цими зразками,
а й часто аналізували їх,
і ми із задоволенням звернемось
до наших анонімних вибірок,
аби перевірити чи є там ті,
кого ви шукаєте".
І замість 20,000 чи 30,000,
у минулому місяці ми змогли проаналізувати
більш ніж півмільйона випадків.
Тож, ви мабуть спитаєте:
"Чи вдалось вам знайти
несподіваних героїв?"
І я відповім, що ми знайшли
не одного і не двох.
Ми знайшли десятки сильних кандидатів
у несподівані герої.
Тож ми вважаємо, що настав час
запустити бета-версію цього проекту
та почати пошук потенційних учасників.
Фактично все, що нам треба - 
це інформація.
Нам потрібен мазок ДНК
і бажання дізнатись, "Що всередині мене?
Я хочу, щоб зі мною вийшли на зв'язок".
Більшість із нас, коли мова йде
про здоров'я та хвороби, проживає життя,
поводячись наче спостерігачі.
Ми делегуємо відповідальність
за розуміння наших хворіб,
лікування наших хворіб
на експертів.
Для того, щоб цей проект спрацював,
нам потрібно, щоб люди
взяли на себе іншу роль, взяли участь.
Для того, щоб реалізувати цю мрію,
цей відкритий для громадськості проект,
щоб знайти цих несподіваних героїв,
щоб піднятись над сучасними поняттями
про ресурси й перешкоди,
для того, щоб розробити
це профілактичне лікування
та вийти за рамки дитячих хворіб,
щоб змінити те, як ми
бачимо захворювання Альцгеймера
чи Паркінсона,
нам слід буде
зазирнути всередину нас самих та запитати:
"Якою є наша роль?
Якими є наші гени?",
та шукати інформацію у собі,
ту, яку ми раніше шукали ззовні,
у експертів,
а також мати бажання 
поділитись нею з іншими.
Дуже вам дякую.
(Оплески)
Чимало фактів свідчать про те, що люди різного віку і культур
створюють свою індивідуальність у формі певної розповіді.
Від матері до доньки, від проповідника до парафіянина,
від учителя до учня, від оповідача до слухача.
Чи то в наскельному живописі,
чи в останніх витворах Інтернету,
люди завжди розповідають свої історії та бувальщини
через притчі та байки.
Ми запеклі оповідачі.
Але де в нашому матеріалістичному і фрагментованому світі
існує дух єдності,
на якого не вплинуло наше нестримне споживацтво?
І яку оповідь, яку історію,
яку самобутність, який моральний кодекс
ми подаємо нашій молоді?
Кіно, мабуть,
є найвпливовішим видом мистецтва 20-го століття.
Його творці розповідали історії,
що долали національні кордони,
стількома мовами, жанрами і філософіями,
скільки лиш можна собі уявити.
Справді, важко знайти тему,
яку б фільм ще не використовував.
Протягом останнього десятиліття
ми стали свідками грандіозного розвитку світових медіа,
у яких наразі панує стиль голлівудського блокбастера.
Нам дедалі частіше пропонують "дієту",
у якій сенсація, а не розповідь, є панівною.
Те, що було спільним для всіх нас 40 років тому --
оповідання історій між поколіннями --
тепер є рідкістю.
Як режисера, мене це турбує.
Це наводить страх Божий на мене, як на людину.
Яке майбутнє збудує молодь,
яка зовсім не розуміє,
звідки вона походить,
і яка знає так мало розповідей про те, що їй під силу?
Іронія очевидна;
доступ до техніки ніколи не був більшим,
доступ до культури ніколи не був слабшим.
І тому 2006 року ми створили FILMCLUB,
організацію, яка щотижня влаштовувала покази фільмів у школах
з подальшим обговоренням.
Якби ми могли зробити огляд 100-річного існування кіно,
можливо, ми б змогли створити розповідь,
яка б подавала суть
для фрагментованого і неспокійного світу молоді.
Враховуючи доступ до технологій,
навіть школа у крихітному селищі
може проектувати DVD на білу дошку.
У перші дев'ять місяців
ми провели 25 клубів по всій Великобританії,
з дітьми у вікових групах від 5 до 18,
які переглядали фільм безперервно протягом 90 хвилин.
Ми власноруч відбирали плівки.
Але вибір був за ними,
і наша аудиторія швидко росла
і обирала найбагатші та нійрізноманітніші "харчі", які ми могли надати.
Ми відразу ж побачили результат.
Це було навчання, яке вело до глибоких перетворень.
У групах, до яких входило від 150 до 3 учасників,
ці молоді люди відкривали для себе нові місця,
нові думки, нові перспективи.
Коли пілотний проект закінчився,
ми отримали запити від тисячі шкіл,
які хотіли приєднатися.
Фільм, який змінив моє життя --
це фільм фільм Вітторіо де Сіка "Чудо в Мілані" 1951 року.
Це чудова оповідь
про нетрі, злидні та прагнення.
Я побачила цей фільм на святкуванні 50-річчя мого батька.
У тодішніх технічних умовах ми мусили винайняти кінозал,
знайти і оплатити кінокопію та послуги кіномеханіка.
Але на мого батька
витвір Де Сіка справив таке глибоке емоційне та художнє враження,
що він вирішив відсвяткувати свій день народження
із трьома дітьми-підлітками і їхніми 30 друзями.
"Для того", як він пояснив,
"щоб передати естафету турботи і надії
молодому поколінню".
В останньому кадрі фільму "Чудо в Мілані",
мешканці нетрів здіймаються до неба на літаючих мітлах.
Шістдесят років після того, як фільм вийшов на екрани,
і 30 років після того, як я уперше його побачила,
я бачу молоді обличчя, що захоплено дивляться на екран.
Вони, як і я свого часу, не ймуть віри своїм очам.
Їм відразу ж спадає на думку
фільм "Мільйонер із нетрів" або фавели в Ріо,
що свідчить про те, що природа людини незмінна.
У сезоні FILMCLUB про демократію і уряд
ми демонстрували фільм "Містер Сміт їде до Вашингтона".
Знятий у 1939, фільм старший за бабусів і дідусів наших глядачів.
Класичні цінності Френка Капра - це незалежність і пристойність.
Фільм показує, як правильно поводитися,
як бути героїчно несміливим.
Він також сповнений віри
у політичну машину як силу честі.
Незабаром після того, як "​​Містер Сміт" став класикою FILMCLUB,
відбувся тиждень нічних протестів у Палаті Лордів.
Ми страшенно тішилися,
що молодь по всій країні
могла переконливо пояснити,
що таке ці протести,
і чому лорди нехтують сном заради принципу.
Адже Джиммі Стюарт протестував протягом двох частин фільму.
Обравши фільм "Готель Руанда",
учасники клубу стали свідками найжорстокішого геноциду.
Кіно викликало сльози, а також гострі запитання
про неозброєні миротворчі підрозділи
та лицемірство західного суспільства,
яке використовує мораль заради власної вигоди.
А коли "Список Шиндлера" заявив, що вони ніколи не повинні забувати,
одна дитина, яку мучили докори совісті, зауважила:
"Ми вже забули,
адже як трапився "Готель Руанда"?"
Що більше фільмів вони переглядали, то багатшим ставало їхнє життя.
"Кишеньковий злодій" розпочав дискусію про позбавлення злочинців громадянських прав.
"З любов'ю до Вас" сповнив ентузіазмом підлітків.
Вони тішилися, що змінилося ставлення
до небілошкірих бритонців,
але обурювалися шкільною системою,
що не цінує колективної ідентичності,
на відміну від дбайливого виховання Сідні Пуатьє.
Досі ці розважливі, впевнені, цікаві молоді люди
навіть не думали про те, щоб свідомо обрати фільм будь-якої форми --
чорно-білий, із субтитрами,
документальний, безсюжетний, фентезі --
і тим більше не планували писати докладні рецензії,
які описують переваги одного фільму над іншим
у розкішному, інтелектуальному стилі.
Шість тисяч відгуків щотижня
змагаються за честь стати рецензією тижня.
Із 25 клубів, ми стали сотнею, потім тисячею,
поки не набрали майже чверть мільйона дітей
у 7 000 клубах по всій країні.
Ці цифри здаються неймовірними,
але ще дивовижніше,
як досвід критичного і зацікавленого підходу до справи
втілювався у життя.
Деякі діти почали говорити з батьками,
інші з учителями
або зі своїми друзями.
А ті, хто не мав друзів,
почали знаходити їх.
Фільми створили відчуття спільноти.
А історії, які вони розповіли, стали спільним досвідом.
"Персеполіс" зблизив доньку зі своєю матір'ю-іранкою,
а "Щелепи" допомогли одному хлопчику
чітко сформулювати страх, який він відчував,
утікаючи від жорстокості,
що спершу вбила його батька, а потім матір,
яку викинуло за борт у корабельній подорожі.
Хто був правий, а хто ні?
Як вчинили б вони за таких самих умов?
Чи майстерною є оповідь?
Чи містить вона приховане повідомлення?
Як змінився світ? Чи міг він виглядати по-іншому?
Величезна хвиля запитань хлинула з вуст дітей,
яким, здавалося, світ не був цікавим.
Та вони й самі не знали, чим вони так перейнялися.
І оскільки вони писали і обговорювали фільм,
а не просто якийсь абстрактний витвір мистецтва,
вони почали розуміти самих себе.
Я маю тітку, яка є чудовим оповідачем.
Вона за якусь мить може викликати у вас відчуття,
нібито ви бігаєте босоніж горою Тейбл або бавитеся в поліцейських і грабіжників.
Зовсім недавно вона сказала мені,
що 1948 року, дві її сестри і мій батько
подорожували кораблем в Ізраїль без моїх бабусі й дідуся.
Коли матроси збунтувалися у морі, вимагаючи людських умов праці,
саме ці підлітки підтримали команду.
Мені було за 40, коли помер мій батько.
Він ніколи не згадував ту подорож.
Мама моєї мами покинула Європу у поспіху
без свого чоловіка, але з трьохлітньою донькою
і діамантами, зашитими в подолі спідниці.
Мій дідусь два роки був утікачем,
а згодом з'явився у Лондоні.
Він ніколи не виправився знову.
І його історія затихла, коли він асимілювався.
Моя історія почалася в Англії
з чистого аркуша і мовчання батьків-іммігрантів.
Я дивилась фільми "Анна Франк", "Велика втеча",
"Шоа", "Тріумф волі".
Лені Ріфеншталь
у формі виточненої пропаганди нацизму
розповіла про те, що довелося пережити її сім'ї.
Ці фільми розповідали про те, що було занадто боляче сказати вголос,
і вони стали кориснішими для мене,
ніж шепіт тих, хто вижив,
чи випадково побачене татуювання
на зап'ясті тітки.
Пуристи гадають, що художня література заважає
пошукові справжнього людського розуміння,
що фільм занадто грубий,
щоб розповісти складну і детальну історію,
або що режисери завжди віддають перевагу драмі, ніж правді.
Але всередині рулонів кінострічки лежать мета і сенс.
Як сказав один 12-річний підліток після перегляду "Чарівник країни Оз":
"Кожна людина мусить подивитися цей фільм,
тому що доки ви не зробите цього,
ви не дізнаєтеся, що і у вас є серце."
Ми шануємо читання, то чому б не шанувати перегляд фільмів?
"Громадянин Кейн" не менш цінний, ніж Джейн Остін.
Погодьтеся, що "Хлопці в капюшонах", як і романи Теннісона,
сповнені емоцій і глибокого розуміння,
що творять одне ціле.
Кожен твір мистецтва, який нам запам'ятався,
є цеглиною у стіні нашої особистості.
І це нормально, якщо ми пам'ятаємо Тома Генкса
краще, ніж астронавта Джима Ловелла,
чи порівнюємо обличчя Бена Кінґслі з обличчям Ґанді.
Єва Гаррінгтон, Говард Біл, Мілдред Пірс
дають нам змогу збагнути,
що значить бути людиною.
І допомагають зрозуміти наше життя і час
не гірше за Шекспіра, який змальовував світ єлизаветинської Англії.
Ми припустили, що фільм,
розповідь якого поєднує
драму, музику, літературу і життєвий досвід,
зацікавить і надихатиме молодь, яка бере участь у FILMCLUB.
Але навіть не уявляли,
що ці молоді люди настільки поліпшать
поведінку, впевненості та навчальні досягнення.
Колишні двієчники тепер біжать до школи, говорять до своїх учителів,
б'ються - але не на ігровому майданчику,
а за вибір фільму на наступний тиждень.
Ці молоді люди знайшли себе, свою мету
і смак до навчання та соціальних дій
з історій, очевидцями яких вони стали.
Наші учасники зневажають подвійні стандарти,
якими зазвичай наділяють нашу молодь.
Вони цивілізовані і зовсім не егоцентричні.
Вони, як і інші молоді люди,
ведуть перемовини зі світом безкінечного вибору,
але малої культури, щоб віднайти важливий для себе досвід.
Ми були здивовані поведінкою
тих, хто колись заявляв про себе
брендом свого взуття,
допоки вони не оволоділи оповіддю, яку ми запропонували.
Якщо ми хочемо інших цінностей,
ми повинні розповісти іншу історію,
історію, яка розуміє, що оповідь про окрему особу
є важливим компонентом особистості людини,
а розповідь про колектив
є невід'ємною складовою культурної самобутності,
і без цього неможливо уявити себе
частиною групи.
Коли ці люди приходять додому
після фільму "Вікно у двір"
і піднімають свій погляд на сусідню будівлю,
вони вже вміють зрозуміти тих, хто проживає там,
окрім них,
і якою є їхня історія.
Дякую.
(Оплески)
Отже, я займаюсь іншими речами, окрім фізики.
Точніше, зараз переважно іншими речами.
Одна із них - це віддалені зв’язки між мовами різних народів.
І професійні лінгвісти історії мов у США
та Західній Європі переважно намагаються залишатися осторонь
від будь-яких віддалених зв’язків, від великих мовних груп,
що сягають у далеке минуле,
давніше, ніж відомі мовні сім’ї.
Вони не люблять цього; вони вважають, що це нісенітниця. Я не вважаю це нісенітницею.
І також є деякі блискучі лінгвісти, переважно росіяни,
що працюють над цим в Інституті Санта Фе і в Москві,
і я хотів би побачити, куди це приведе.
Чи це справді приведе до єдиного предка
20, 25 000 років тому?
І що, якщо ми поглянемо у минуле далі від цього єдиного предка,
коли, можливо, була конкуренція серед багатьох мов?
Наскільки далеко це сягає? Наскільки далеко у минуле сягає сучасна мова?
Скільки десятків тисяч років тому?
Кріс Андерсон: У Вас є здогадка або надія, якою має бути відповідь?
Мюррей Гелл-Ман: Що ж, я гадаю, що сучасна мова мусить бути давнішою,
ніж печерні малюнки, і печерні гравірування, і печерні скульптури
і сліди танцю в м’якій глині в печерах у Західній Європі
епохи Оріньяк десь 35 000 років тому, або раніше.
Я не можу повірити, що вони створили все це і не мали сучасної мови.
Тож я гадаю, що справжнє джерело сягає як мінімум так далеко і, можливо, далі.
Але це не означає, що всі, чи багато, чи більшість
сучасних засвідчених мов не може походити, можливо,
від набагато молодшого предка, скажімо, 20 000 років,
або щось у цьому роді. Це те, що ми називаємо вузьким місцем.
КА: Що ж, Філіп Андерсон можливо має рацію.
Ви можете знати більше будь-кого про все на світі.
Тож, це була честь для нас. Дякуємо Вам, Мюррей Гелл-Ман.
(Оплески)
Дозвольте мені розпочати із запитання. 
Просто підніміть руки.
У кого є iPhone?
У кого є телефон на базі Android?
У кого є Blackberry?
Хто публічно признається, що має Blackberry?
(Сміх)
Спробую вгадати, як багато з вас,
прибувши сюди, так як і я, пішли і купили
передплачені SIM-карти? Так?
Можу побитись об заклад, що ви навіть не знали, що
користуєтесь африканською технологією.
"Виплата по мірі отримання" була технологією чи ідеєю,
яку започаткувала в Африці компанія, що називається Vodacom
добрих 15 років тому,
і зараз, так само як франчайзинг,
виплати по мірі отримання є однієї з домінуючих сил
економічної активності в світі.
Отож, я хочу вам розповісти про інновації в Африці,
які, на мою думку, є найвиразнішою формою
інновації через необхідність.
Але спершу я хочу поставити вам ще декілька запитань.
Вам не потрібно для цього піднімати руки.
Вони є риторичними.
Чому Нікола Тесла винайшов
змінний струм, який є джерелом світла
у цьому будинку або місті, в якому ми перебуваємо?
Чому Генрі Форд винайшов конвеєр,
щоб виробити ці Форди, які йшли в комплекті з будь-чим,
поки вони були чорні?
І чому Ерік Мерріфілд повинен був винайти бетонний тетраедр?
Не знаєте, що це таке? Ось як виглядає бетонний тетраедр,
а на задньому плані ви бачите острів Роббен.
Це маленький бетонний тетраедр, і Ерік Мерріфілд
є найбільш видатним винахідником, про якого ви ніколи не чули.
У 1963 шторм розітнув порт
у маленькому місті Південної Африки, яке називається Іст-Лондон,
і поки він дивився, як граються його діти
іграшками, які зроблені з костей бика і називаються тетраедрами,
для цього у нього була ідея.
Це трохи схоже на стрибаючого джека,
і це використовують на кожному порті світу
як хвилелом.
Світова економіка мореплавання була б неможливою
без цієї африканської технології.
Отож, коли ви говорите про Африку,
то варто лиш показати цю фотографію світу з космосу
і люди зразу почнуть: "Дивіться, це Темний Континент".
Насправді, це не так.
Насправді це мапа інновацій.
І дуже легко побачити, де відбуваються інновації.
І це не там, де є багато електрики.
(Сміх)
(Аплодисменти)
І причиною цьому є те, що всі
дивляться телевізор або грають Angry Birds.
(Сміх) (Аплодисменти)
Отож, місцем, де все відбувається, є Африка.
Йдеться про справжні інновації,
а не про те слово, яке люди експропріювали,
говорячи про запуск нових продуктів.
Це є справжня інновація, і я визначаю це 
як розв'язання проблеми.
Люди в Африці розв'язують справжні проблеми.
Чому? Тому що це необхідно.
Тому що ми маємо реальні проблеми.
І коли ми розв'язуємо реальні проблеми для людей,
то ми розв'язуємо їх для решти світу
одночасно.
Тому в Каліфорнії всі справді захоплені
маленьким квадратом пластику, який ви підключаєте в телефон,
і Ви можете користуватись вашою кредитною карткою,
після чого люди говорять: "Ми звільнили кредитну картку
з касового терміналу".
Фантастично. Чому вам взагалі потрібна кредитна картка?
В Африці ми робимо це роками,
і ми робимо це на таких телефонах.
Це фото, яке я зняв у місці, що називається Кінтеґела,
приблизно годину їзди на південь від Найробі.
Ця система оплати,
яка була розроблена в Африці і називається M-Pesa,
така класна тому, що вона працює на таких телефонах.
Вона працює на будь-яких можливих телефонах,
тому що ця система використовує СМС.
За допомогою неї ви можете оплачувати рахунки, купляти продовольчі товари,
ви можете оплачувати шкільні рахунки ваших дітей,
і я вас запевняю, що ви можете навіть дати хабаря державному митному службовцеві.
(Сміх)
Приблизно 25 мільйонів доларів на день
переводяться за допомогою M-Pesa.
40 % ВВП Кенії
рухається через M-Pesa, використовуючи такі телефони.
І ви вважаєте, що це особливий телефон.
Фактично, це смартфон Африки.
Це також радіо, світильник,
і щонайважливіше,
він має чудовий час заряду.
Чому? Тому що це те, чого ми потребуємо.
Ми маємо справді серйозні енергетичні проблеми в Африці.
До речі, ви можете оновляти Facebook
і відсилати електронні листи з такого телефону.
Отож, ми знайшли спосіб використовувати
доступну технологію, щоб надсилати гроші через M-Pesa,
що є, певною мірою, випробуванням
для мобільного віку.
Я походжу з Йоганнесбургу, яке є містом шахтарським.
Воно побудоване на золоті.
Це фото, яке я виставив на Instagram раніше.
І сьогодні воно відрізняється тим, що сьогоднішнім золотом є мобільний.
Якщо ви думаєте про систему залізниць у Північній Америці і як вона працює,
то спершу виникла інфраструктура,
потім виникла індустрія навколо неї, доми розпусти,
це певною мірою як Інтернет сьогодні, правда? —
і все інше, що працювало з цим:
бари, салони і так далі.
Золотом сьогодення є мобільний,
і мобільний є тим сприятливим фактором, 
який робить все це можливим.
Отож, що конкретно ви можете робити з цим?
Що ж, це від хлопця на ім'я Брайт Сімонс із Гани,
і коли вам потрібно прийняти ліки,
дещо на що деякі люди можуть витрачати повністю їхні зарплати,
ви стираєте код,
відсилаєте СМС із кодом на номер,
і воно вам каже, чи ліки є законного походження,
чи вони є протермінованими.
Справді простий, справді ефективний, справді рятувальний спосіб.
У Кенії є послуга, яка називається iCow,
за допомогою якої ви отримуєте справді важливу інформацію
про те, як доглядати за вашою молочною худобою.
Молочний бізнес у Кенії
оцінюють у $463 мільйони,
а різниця між бідним фермером
і багатим фермером
полягає всього лиш у декількох літрах молока на день.
І якщо ви можете це зробити, то зможете вийти з бідності.
Дуже просто, використовуючи звичайний телефон.
Якщо у вас немає електрики - не проблема!
Ми просто це зробимо із частин старого велосипеда,
використовуючи вітряк, так як зробив це Вільям Камквамба.
Також є ще один визначний африканець, про якого ви чули,
що він руйнує світову автомобільну індустрію.
Також він шукає спосіб перевинайти сонячну енергію
і електрику у Північній Америці,
і якщо йому посміхнеться удача, з його допомогою ми дістанемось Марсу,
надіюсь це станеться протягом мого життя.
Він з Преторії, столиці Південної Африки,
приблизно 50 кілометрів від мого місця проживання.
Тож повернемось до Йобурга, що його інколи називають Еголі,
що означає Місто Золота.
І не тільки мобільний є золотом сьогодення,
я не вірю в те, що золото є під землею.
Я вірю в те, що ми є золотом.
Можливо ви чули те, що казали інші економісти,
про те, що ми зараз у тій точці, де був Китай,
коли починались роки його розквіту,
і саме туди ми рухаємось.
Отож, ви слухаєте західну розмову про інновації на межі.
Звичайно, що вони відбуваються на межі,
тому що посередині всі оновляють Facebook,
або ж, щонайгірше, вони намагаються зрозуміти
налаштування приватності у Facebook.
(Сміх)
Це не приваблива гучна фраза.
Це інновація понад межею.
Тому люди люблять називати Африку першим мобільним континентом,
але, фактично, він є тільки мобільним,
тому в той час, як усі інші роблять всі ці речі,
ми розв'язуємо світові проблеми.
Тому залишилось сказати тільки одне.
[Будь ласка!] (Сміх)
(Аплодисменти)
За останній час я багато
думав про світ і про те,
як він змінився за 
останні 20, 30, 40 років.
Двадцять або 30 років тому,
якщо б курка підхопила нежить, 
чхала б, а потім померла
у віддаленому селищі у Середній Азії,
це, так, було б трагедією для курки
та її близьких родичів,
але я не думаю, що існувала б 
велика імовірність,
щоб ми злякалися б глобальної пандемії
і мільйонів смертей.
Двадцять або 30 років тому, 
якщо б банк у Північній Америці
позичив забагато грошей 
деяким людям,
які були б не в змозі повернути позику,
і банк би луснув,
це було б проблемою для позичальника
та для позикодавця,
але нам би й у голову не прийшло, 
що це поставить
глобальну економічну систему на коліна
майже на десять років.
Це - глобалізація.
Це - диво, яке зробило можливим
переносити наші тіла та розуми, а також
наші слова, наші світлини та ідеї,
наші вчення та навчання навкруги планети
як ніколи швидко і як ніколи дешево.
Вона принесла багато поганих речей,
на кшталт тих, про які я вже згадав,
але вона принесла також багато хорошого.
Багато за нас не усвідомлюють
неймовірного успіху 
Цілей розвитку тисячоліття,
декілька з яких було досягнуто
задовго до кінцевої дати.
Це доводить, що вид людей
здатен досягати неймовірного прогресу,
якщо всі будуть працювати разом, 
і то тяжко працювати.
Але якщо б я мав влучно 
зобразити її сьогодні,
мені здається, що глобалізація
захопила нас дещо зненацька,
і ми дуже повільно реагуємо на неї.
Якщо поглянути на зворотній 
бік глобалізації,
вона насправді видається 
чимось приголомшливим.
Всі виклики, з якими ми 
сьогодні стикаємось,
чи то кліматичні зміни, чи людські права
та демографія, тероризм або пандемії,
наркотрафік та людське рабство,
втрата деяких видів тварин, рослин, 
я міг би продовжувати нескінченно,
ми майже не прогресуємо у праці
над багатьма з цих викликів.
Тож конкретно все це і є виклик,
з яким ми стикаємося сьогодні
у цей цікавий час в історії людства.
Це - саме те, що ми маємо 
зробити наступним.
Ми якось маємо почати співпрацювати
і визначити, як саме глобалізувати
рішення у найкращий спосіб так,
щоб самим не стати просто видом -
жертвою проблем глобалізації.
Чому ж саме ми настільки повільно 
досягаємо позитивних зрушень?
Яка причина цього?
Ну, звичайно, для цього є багато причин,
але, можливо, головна причина -
це те, що, як вид,
ми організовані так само,
як і 200 або 300 років тому.
На планеті залишилася 
лише одна суперсила,
і це - сила сімох мільярдів людей,
сімох мільярдів, що спричиняють 
ці проблеми,
тих самих сімох мільярдів, до речі,
що їх розв'язуватимуть.
Але як саме організовані ці сім мільярдів?
Вони й досі згруповані у 200, або близько
до цього національних держав,
і ці нації мають владу,
яка створює правила
і змушує нас поводитися 
у визначений спосіб.
І це - достатньо ефективна система,
але проблема в тому, що спосіб, 
у який створюються ті закони,
і спосіб, у який мислять різні уряди,
абсолютно не підходить для 
розв'язання глобальних проблем,
тому що це мислення спрямоване всередину.
Політики, яких ми обираємо,
та політики, яких ми не обираємо, 
в цілому,
мають розуми, що працюють, 
як мікроскоп, замість того,
щоб працювати, як телескоп.
Вони зазирають. Вони прикидаються, 
вони поводяться,
ніби вірять в те, що кожна країна - це острів,
що існує доволі щасливо сам по собі, незалежно
від усіх інших
на своїй окремій маленькай планеті
у своїй маленькій сонячній системі.
А ось і проблема:
країни змагаються одна з одною,
країни воюють одна проти одної.
Цього тижня, як і будь-якого іншого,
з країни до країни люди 
вбивають одне одного,
але навіть коли цього не відбувається,
між країнами постійно точиться змагання,
кожна країна намагається перемогти іншу.
І це, звичайно, ненормальний плин речей.
Нам точно треба змінювати це.
Нам точно треба відшукати способи
заохочення країн співпрацювати
трішечки краще.
Але чому так не відбувається?
Чому наші лідери все ще 
наполегливо дивляться всередину?
Ну, перше, найбільш очевидне пояснення -
саме це ми просимо їх робити.
Саме це ми наказуємо їм.
Коли ми обираємо уряди,
або коли ми миримося з владою, 
що обирали не ми,
ми де факто говоримо їм, чого ми хочемо,
щоб у даній країні вони дали нам
конкретні речі у достатній кількості.
Ми хочемо отримати від них процвітання,
розвиток, конкурентноспроможність, 
прозорість, стправедливість,
і багато такого.
Тож, поки ми не почнемо просити владу
почати думати назовні,
приділяти увагу глобальним проблемам,
які згодом прикінчать нас усіх,
поки ми самі не почнемо 
зважати на ці проблеми,
ми не можемо звинувачувати уряд в тім,
що вони продовжують дивитися всередину,
якщо в них досі миросприйняття мікроскопа,
а не телескопа.
Це - перша причина, чому речі мають змінитися.
Друга причина в тому, що ця влада,
так само, як і всі ми, -
культурні психопати.
Я не мав на увазі бути образливим,
але ви знаєте, хто такий психопат.
Психопат - це людина, яка,
хоч як це прикро для нього або неї,
позбавлена здатності реально співчувати
іншим людям.
Коли вони озираються навкруги,
вони не бачать інших людей
з глибокими, багатогранними, 
тривимірнимим людськими життями,
з цілями та амбіціями.
Вони бачать картонні шаблони,
і це дуже сумно і самотньо,
але й дуже рідкісно, на щастя.
Але, якщо чесно, невже серед 
нас так мало тих,
хто не дуже справляється із емпатією?
Ні, звичайно, ми дуже сильно співчуваємо,
коли йдеться про співпрацю з людьми,
які виглядають подібно до нас,
які, ніби, ходять, говорять, 
їдять, моляться,
носять одяг, як ми,
але коли йдеться про людей, 
що відрізняються,
хто одягається інакше,
моляться не так, як ми,
і розмовляють не зовсім так, як ми,
чи не вбачаємо ми в таких людях
щось на кшталт тих таки 
картонних шаблонів?
І саме це ми маємо запитати в себе.
Мені здається, що ми мусимо 
постійно відслідковувати це.
Чи ми разом з нашими політиками не є
у певній мірі культурними психопатами?
Третю причину навряд чи варто згадувати,
тому що вона доволі дурнувата,
але серед урядів є впевненість,
що внутрішні
і міжнародні справи
не пов'язані і ніколи такими не будуть.
Це - просто нонсенс.
У своєму професійному житті я - 
радник з політики.
вже майже 15 років я даю
поради урядам по всьому світу,
і за весь цей час я жодного разу не бачив
жодної внутрішньополітичної справи,
яку не вдалося б вирішити швидше,
креативніше та ефективніше,
сприйнявши її як міжнародну проблему,
поглянувши на її міжнародний контекст,
порівнявши з тим, що вже зроблено десь ще,
залучивши інших, хто працює зовні,
замість внутрішніх спеціалістів.
Таким чином, можна зрозуміти,
чому це потім так і не працює.
Чому ми не можемо змінити наших політиків?
Чому ми не можемо вимагати від них змін?
Я так само, як і більшість з нас, 
часто нарікав
про те, як складно вимагати 
від людини змін,
але мені здається, нам не слід 
сильно цим перейматися.
Я думаю, нам треба прийняти те,
що ми консервативний вид.
Нам не подобається змінюватися.
Так склалося із зрозумілих еволюційних причин.
Ми, можливо, не існували б більше сьогодні,
якщо б не демонстрували такого спротиву до змін.
Все дуже просто: багато тисяч років тому
ми усвідомили, що якщо 
ми будемо продовжувати
робити ті самі речі, ми не помремо,
тому що речі, які ми робили раніше,
за визначенням нас не вбили,
а це значить, що якщо ми 
будемо продовжувати робити саме їх,
все буде добре,
і тому дуже розумно не робити нічого нового,
тому що це може вас вбити.
Але, звичайно, із цього є виключення.
Інакше ми не дісталися б нікуди.
І одне з виключень, доволі цікаве виключення,
це коли ви можете показати людям,
що в тому, щоб зробити стрибок віри,
трошки змінитися,
в них може бути персональна зацікавленість.
Тож багато часу за останні 10 - 15 років 
я витратив на те,
щоб знайти те, що могло б слугувати 
персональною зацікавленістю,
що б мотивувало не тільки політиків,
але й бізнесменів, а також 
пересічних громадян,
всіх нас, почати думати трохи назовні,
думати у більшому масштабі,
не дивитися завжди всередину, 
але інколи визирати назовні.
І саме тоді я винайшов
дещо дуже важливе.
У 2005 я розпочав дослідження,
яке називається Індекс національних брендів.
Це - ні що інше, як дуже 
широкомасштабне опитування
великої кількості світового населення,
чительність опитуваних якого
залучає близько 70 відсотків
всього населення планети,
і я почав ставити їм серію запитань
про те, як вони сприймають свої країни.
І протягом років Індекс національних брендів
збільшився до розмірів дуже, 
дуже великої бази даних.
Вона налічує близько 200 мільярдів 
дослідницьких даних,
що відображають, що саме звичайні люди 
думають про інші країни,
і чому.
Чому я зробив це? А тому, що уряди, 
яким я давав поради,
дуже зацікавлені в розумінні,
як їх сприймають.
Вони дізналися про те,
частково я просвітив їх у цьому,
що країни колосально залежать
від їхньої репутації
у прагненні вижити та процвітати у світі.
Якщо у країни величний, позитивний імідж,
як у Німеччини, або Швеції чи Швейцарії,
тоді все легко, і все дешево.
Вам дістається більше туристів. 
До вас приходить більше інвесторів.
Ви продаєте вашу продукцію за більшу ціну.
Якщо, навпаки, ваша країна має
дуже слабкий і негативний імідж,
все складно, і все дорого.
Тож уряди дуже прагнуть здобути
правильний імідж для своєї країни,
тому що це має прямий вплив на те,
скільки грошей вони можуть заробити,
і саме це вони обіцяють
свому населенню.
Тож пару років тому я думав, 
що варто витратити
трохи часу і поспілкуватися з цією 
гігантською базою даних,
і спитати в неї,
чому одні люди вважають одну країну
кращою, ніж іншу?
І відповідь, що її база даних дала мені,
абсолютно приголомшила мене.
Він був: 6.8.
В мене немає багато часу, 
щоб пояснити всі деталі.
Загалом, вона повідомила мені те -
(Сміх) (Оплески) -
що країни, що нам подобаються, 
це гарні країни.
Ми не обожнюємо країни насамперед за те, 
що вони багаті,
тому що вони впливові, 
за те, що вони успішні,
чи за те, що вони сучасні, 
чи технологічно розвинені.
Ми полюбляємо конкретні країни за те,
що вони гарні.
Що ми маємо на увазі, коли кажемо "гарні"?
Ми кажемо так про країни, які роблять внесок
у світ, в якому ми живемо,
країни, які роблять світ безпечнішим,
кращим, або справедливішим.
Саме такі країни нам подобаються.
Це розуміння має велике значення -
вам вже зрозумілий напрямок моїх думок -
тому що це робить неможливе можливим.
Я можу зараз сказати, і часто я так і роблю, 
будь-якому урядові,
що задля того, щоб бути успішними, 
треба бути гарними.
Якщо хочеться продавати більше продукціі,
якщо хочеться мати більше інвестицій,
якщо хочеться бути конкурентноспроможними,
треба почати добре поводитися,
тому що саме за це люди 
починають поважати вас,
і хочуть мати з вами справу,
і саме тому, що більше ви співпрацюєте,
то більше конкуретноспроможності здобуваєте.
Це - дуже важливе відкриття,
і коли я зрозумів це,
я вже відчував потребу в 
іншому новому показникові.
Присягаюся - що старішим я стаю,
то простішими і дитячішими стають мої ідеї.
Цей показник я назвав Індекс гарної країни,
і він призначений саме для того, 
про що йдеться у назві.
Він вимірює, чи принаймні 
намагається виміряти,
чи робить кожна країна на Землі внесок
не тільки для свого населення, 
а для всього людства.
Дивно, що ніхто не додумався
вимірювати це раніше.
Тож мій колега, Др. Роберт Ґоверз, і я витратили
останні два роки,
заручившись допомогою сили-силенної
дуже серйозних та розумних людей,
на те, щоб звести докупи всі достовірні дані у світі,
які нам вдалося знайти, про те, що саме країни
дають світові.
І ви чекаєте від мене назви країни, 
що очолює список.
І я вам її назву,
але спочатку я хочу сказати вам,
що саме я маю на увазі,
коли я кажу гарна країна.
Я не маю на увазі моральні якості.
Коли я кажу, що Країна Х
найгарніша на Землі,
і я маю на увазі найгарніша, 
а не найкраща.
Найкраща - це дещо інше.
Коли ви говорите про гарну країну,
ви гворите про гарну, гарнішу і найгарнішу,
а не гарну, кращу і найкращу.
Це країна, яка просто дає людству
більше, ніж будь-яка інша країна.
Я не говорю про те, як вона поводиться вдома,
тому що це оцінюється деінде.
І переможець -
Ірландія.
(Оплески)
Згідно з даними про неї,
жодна країна на Землі, на одного мешканця,
на долар ВВП, не дає світові такого внеску,
як Ірландія.
Про що йдеться?
Це означає, що коли ми 
вкладаємося спати вночі,
всі ми в останні 15 секунд до того, 
як ми понесемося на хвилях сну,
маємо наостанок подумати:
"Господи, як добре, що існує Ірландія".
(Сміх)
І це - (сміх) -
На тлі жорсткої економічної рецессії,
мені здається в цьому є дуже важливий урок,
що якщо вам вдається пам'ятати 
про ваші міжнародні обов'язки,
поки ви намагаєтесь відбудувати
свою власну економіку,
це на справді щось важливе.
Фінляндія має дуже подібний рейтинг.
Єдина причина, чому вона нижче Ірландії,
це тому що її найнижчий показник нижче, 
ніж найнижчий показник Ірландії.
Тепер, іншу річ, яку ви помітите 
з приводу першої десятки,
це те, що всі вони, окрім Нової Зеландії, -
країни Західної Європи.
Всі вони також заможні.
Це засмутило мене,
тому що одна з речей, про яку я 
не хотів дізнатися
через цей індекс,
це те, що здебільшого саме на багаті країни 
покладається відповідальність
допомагати біднішим країнам.
Це все не про це.
Так, звичайно, якщо ви подивитесь нижче -
в мене тут немає слайду - ви побачите те,
що зробило мене дуже щасливим:
Кенія серед першої тридцятки,
і це демонструє дуже важливу
- преважливу річ.
Все це не пов'язано з грошима.
Значення має саме відношення.
Значення має культура.
Значення має уряд та люди, які піклуються
про інший світ,
і в яких є уява та сміливість
думати назовні замість того,
щоб думати егоїстично.
Я швидко пройдуся наступними слайдами
тільки для того, щоб ви побачили 
деякі країни далі по списку.
Німеччина - 13-та, США - 21-ші,
Мексика - 66-та,
а ще нижче в нас деякі великі країни, 
що розвиваються,
як Росія на 95-му, Китай на 107-му місці.
Країни як Китай, Росія та Індія
стоять нижче у однаковій частині індексу,
і це, в деякому сенсі, не дивно.
Протягом останніх десятиліть 
вони витратили багато часу
на те, щоб відбудувати власну економіку,
щоб створити власне суспільство 
і власну політику,
але є надія,
що у другій фазі їхнього розвитку
з'явиться щось, направлене назовні,
на відміну від першої фази, 
в якій вони знаходилися дотепер.
А потім ви можете розкласти кожну країну
на сегменти даних про неї.
Я дозволю вам самим подивитися ближче.
Сьогодні опівночі все це буде 
доступно на сайті goodcountry.org,
і ви зможете подивитися на будь-яку країну.
Ви зможете бачити все до рівня 
окремих сегментів даних.
Отже, це - Індекс гарної країни.
Для чого ж він?
Насправді, він з'явився тому, що я хочу
запросити цей світ,
чи то нагадати йому про цей дискурс.
Я багато чув про конкурентноспроможні країни,
я багато чув про
заможні, процвітаючі, швидко зростаючі країни,
я навіть багато чув про щасливі країни,
тому що зрештою йдеться про егоїзм.
Все це тільки про нас,
і якщо ми продовжуватимемо 
думати тільки про нас,
ми у великій, великій біді.
Я думаю, що ми всі знаємо,
про що ми хочемо чути.
Ми хочемо чути про гарні країни,
тож я хочу попросити вас про одну послугу.
Я прошу не багато.
Вам це може здатися достатньо легким,
і може навіть сподобається,
і стане у пригоді,
я прошу вас почати використовувати 
слово "гарний"
у цьому контексті.
Коли ви замислюєтесь про свою країну,
коли ви замислюєтесь 
про країни інших людей,
коли ви замислюєтесь про компанії,
коли ви говорите про світ, 
у якому ми живемо,
почніть використовувати це слово
у сенсі, про який я говорив вам сьогодні.
Не гарний, як антонім поганого,
тому що цей спір не завершиться ніколи.
"Гарний", як антонім егоїстичного,
"гарна" про країну, що дбає про всіх нас.
Ось що я б хотів просити від вас,
і я хотів би, щоб ви використовували це 
як палицю,
котрою ви битимете ваших політиків.
Коли ви обираєте їх, коли ви переобираєте їх,
коли ви голосуєте за них, коли слухаєте,
що вони вам пропонують,
користуйтеся цим словом - "гарний", -
і запитуйте себе:
"чи саме це зробила б гарна країна?"
І якщо відповідь "Ні", будьте дуже підозрілими.
Запитайте в себе, чи це поведінка
моєї країни?
Чи хочу я походити з країни,
де уряд від мого імені
робить подібні речі?
Чи я, з іншого боку,
вважаю кращою ідею йти по світу
з високо піднятою головою, думаючи: " Так,
я горджуся тим, що я з гарної країни?"
І всі будуть раді вам.
І всі люди в ті 15 секунд
перед солодкими снами говоритимуть:
"Боже, я радий, що країна тієї людини існує".
В кінці саме це, я думаю,
і принесе зміни.
Слово "гарний",
і число 6.8,
і розуміння, що стоїть за ним,
змінили моє життя.
Мені здається, вони можуть 
змінити і ваше життя,
і мені здається, ми можемо 
використати це, щоб змінити
спосіб, у який наші політики 
та компанії поводяться,
і зробивши це, ми можемо змінити світ.
Я почав думати по-інакшому про
свою власну країну через те, що я 
багато думав про всі ці речі.
Я думав, що хотів жити у багатій країні,
а потім я думав, що я хотів жити 
у щасливій країні,
але я усвідомив, 
що цього замало.
Я не хочу жити у заможній країні.
Я не хочу жити у країні, 
що швидко зростає,
або у конкурентноспроможній країні.
Я хочу жити у гарній країні,
і я сподіваюся, що ви також.
Дякую.
(Оплески)
(Музика)
["Цар Едіп"]
["Король Лев"]
["Тіт"]
["Фріда"]
["Чарівна флейта"]
["Крізь Всесвіт"]
(Оплески)
Джулі Теймор: Дякую. Щиро дякую.
Це декілька прикладів з театру, опери та кіно,
що я створила за останні 20 років.
Та зараз я хотіла б розпочати
з моменту, через який
я пройшла в Індонезії,
що став поворотним моментом у моєму житті.
Та, як будь-яка легенда,
це - історія, яку треба розповідати,
ще і ще, інакше ми забудемо її.
І в бурхливі часи свого житття, як зараз,
крізь суворі випробування
та вогонь трансформації –
усі ми, насправді, проходимо це.
Кожен митець знає, що настає момент,
коли цілком незрозуміло, що з'явиться – фенікс чи обуглені рештки
(Сміх)
І я саме на межі іншої історії,
яку зараз розповім.
Ми повернемося назад, у Індонезію,
де я була дуже давно,
21, 22 роки тому на стажуванні.
І через два роки виступів та навчання там,
на острові Балі, я опинилася
на краю вулкану Ґунунґ Батур.
Я була у селищі, де проходив
ритуал посвячення для молодих чоловіків,
обряд посвячення.
І я не здогадувалася, що він був також для мене.
Я сиділа там, на храмовій площі
під величезним деревом баньяну,
у темряві – там не було освітлення,
тільки повний місяць над порожньою площею –
коли почула найчарівніші звуки,
як у концерті Чарльза Айвза,
я слухала музику ґамелану,
у якому грали мешканці сел, які прийшли
на цю церемонію, що відбувалася раз в 5 років.
І мені здавалося, що я була одна у темряві під тим деревом.
Та ось раптово, із темряви,
на іншому краю площі,
я побачила блиск дзеркал, освітлених місяцем.
Двадцять старих чоловіків, яких я бачила й до цього,
раптом з'явилися там у повному бойовому вбранні,
у головних уборах та зі списами,
і більше нікого не було на площі, тільки я стояла, сховавшись у затінку.
Там не було нікого, та вони вийшли
і почали рухатися у неймовірному танці.
"Гугугугугугугугугугугагагагагага".
Вони рухали своїми тілами, виходячи уперед,
і вогні відбивалися від їх вбрання.
Я у театрі з 11 років – граю, створюю –
і я не могла зрозуміти,
для кого вони виконують цю виставу
у цьому ретельно створеному вбранні,
з цими неймовірними головними уборами.
А тоді я збагнула, що вони виконують її для Господа,
щоб це не значило.
Якимось чином, ніяка реклама не була потрібна.
Це було не заради грошей.
Ніхто не збирався робити записи, або висвітлювати її у новинах.
Та це були неймовірні актори,
і я почувалася, ніби вони грають цілу вічність.
Наступного моменту,
коли вони закінчили та зникли у темряві,
з'явився юнак з ліхтарем,
якого він повісив на дерево, опустивши завісу цієї вистави.
Площа селища була заповнена сотнями людей.
Вони співали цілу ніч.
Людям було потрібне світло
для того, щоб бачити.
Річ, яку я зрозуміла у цей неймовірний
переломний момент в моєму житті молодого митця –
що як митець ти мусиш
увесь час бути чесним в тому, у що віриш.
А також ти маєш усвідомлювати,
що глядачі також тут у цей час,
і їм потрібне світло.
І цей неймовірний баланс,
який ми шукаємо,
створюючи щось новаторське,
означає спробу зробити щось, чого ніхто не бачив до цього,
створити цей уявний світ, у якому
не знаєш, де опинишся у кінці.
Це тонка смуга на краю кратера,
якою я йду все своє життя.
Зараз я розповім вам
трохи про те, як я працюю.
Візьмемо "Короля Лева".
Ви побачили багато прикладів моєї роботи,
та саме ця дуже відома.
Я починаю з поняття ідеограми.
Ідеограма – це як японське мистецтво живопису.
Три змахи пензлем, і з'являється бамбуковий ліс.
Повернемося до задуму "Короля Лева"
і спитаємо себе, у чому ж його сутність?
Яка абстрактна ідея?
Якщо б вам треба було вкласти усю історію
в одне зображення, що б це було?
Коло. Коло. Це так очевидно.
Коло життя. Коло маски Муфаси.
Коло в тому, що коли ми приходимо до другого акту,
де настає посуха, як її зобразити?
Це – коло шовку на підлозі,
яке зникає зі сцени у діру.
Коло життя з'являється у колесах
газелей, що стрибають.
І ви бачите механіку.
Як людина театру, я знаю і люблю у театрі те,
що коли глядачі приходять на виставу,
вони відкладають свою невіру.
Тому, коли ви бачите чоловіка чи жінку,
що йде з таріллю трави на голові,
ви розумієте, що це савана.
Ви не ставите це під сумнів.
я люблю очевидну істину театру.
Я люблю те, що люди хочуть заповнювати пустоту.
Публіка добровільно каже –
"Ми знаємо, що це не справжнє сонце.
Це – палички, і шовк знизу,
які підвісили разом.
Вони лежать на підлозі,
а коли їх підіймають угору, ми бачимо, що це сонце.
Та краса у тому, що це – лише шовк та палички.
Певним чином, саме в цьому духовність.
Саме це зворушує.
Це не справжня зоря.
Це мистецтво зорі.
Тобто у театрі, важлива не тільки історія,
книга та мова,
та і як цю історію розповідають,
механіка, методи, які ви використовуєте,
вони дорівнюють самій історії.
І я люблю високі технології так само як і прості рішення.
Тобто я можу розпочати з –
Наприклад, я покажу вам пізніше в уривку з "Людини-павука"
ці неймовірні механізми, які переміщують людей.
Та правда в тому, що без танцівника,
який знає, як рухати тіло і розгойдувати дроти,
вони ніщо.
Тож зараз я покажу вам
кілька уривків
з мого найбільшого проекту цього року – "Бурі".
Це фільм. Я робила театральні постанови "Бурі"
тричі з 1984, 86,
і я люблю цю п'єсу.
Просперо в мене завжди був чоловіком,
та раптом я подумала,
хто ж буде грати Просперо?
Чому б не Гелен Міррен? Вона чудова акторка. Чому б ні?
І цей матеріал дійсно спрацював також і для жінки.
Тож тепер перегляньмо
кілька кадрів з "Бурі".
(Музика)
(Відео) Проспера: Хіба ти, дух, створив таку бурю, яку я наказала тобі?
Аріель: Я був на королівському кораблі. У кожній каюті я розпалив подив.
Проспера: З першого погляду, вони змінили погляди.
Міранда: Чи ти кохаєш мене?
Фердінанд: Понад усе.
Х.М.: Вони у полоні один в одного.
Трінкуло: Страждання чекає на людину, що спить у ліжку з незнайомцем.
(Музика)
Щось шукаєте, правителе?
Калібан: Чи ти впав із неба?
Стефано: З самісінького місяця, запевняю вас.
Проспера: Калібан!
Калібан: Цей острів мій.
Проспера: Через це, будь певен, сьогодні ти матимеш судоми.
Антоніо: Тут лежить твій брат, що не кращий за землю, у якій він лежить.
Себастіан: Витягни свого меча.
І я, король, буду любити тебе.
Проспера: Я наведу прокляття на них усіх.
Аріель: Через мене ви збожеволіли.
Проспера: Ми зіткані з тканини наших снів,
і снами лиш оточене життя.
(Музика)
Дж.Т.: Добре
(Оплески)
Тож я прийшла з театру, де багато років тому
ставила "Бурю" на сцені з маленьким бюджетом,
і я люблю цю п'єсу.
Та я також вважаю,
що це остання п'єса Шекспіра
і вона має бути поставлена у кіно.
Зараз ви побачите приклад того,
як поставити сцену у театрі,
а потім взяти цю ідею або історію
та перенести її у кіно.
Я розповідала про ідеограми,
що ж це для "Бурі"?
В яку ідею
можна все спресувати,
усунувши зайве?
Це був замок із піску,
ідея творіння проти природи.
Ми будуємо ці цивілізації –
вона говорить про це наприкінці, Проспера, яку зіграла Гелен Міллер --
ми будуємо їх, та силою природи, під натиском бурі,
ці вежі, що торкаються небес, ці величні палаци зникнуть
не залишивши й каменя після себе.
Тому в театрі я починала виставу
з чорного піску на сцені, білої завіси,
і там була маленька дівчинка Міранда, на горизонті,
що будувала хиткий замок, замок з піску.
І коли вона була там, на краю сцени
два статисти, усі в чорному,
бігли з лійками вздовж
і поливали водою замок з піску,
та замок починав сповзати та тонути,
і перед тим, як він зникав,
публіка бачила двох статистів в чорному.
Засіб був очевидним. Він був банальним. Ми бачили його.
Та коли вони починали лити воду,
світло змінювало фокус зі статистів, одягнених у чорне,
за допомогою нашої грубої театральної магії,
воно фокусувало увагу на самій воді.
І раптом це змінювало перспективу глядачів.
Перетворювалося на щось магічно велике.
Ставало зливою.
А замасковані актори, ляльководи, зникали,
і глядачі занурювалися у цей світ,
у вигаданий світ, де саме відбувалася "Буря".
Різниця в тому,
що коли я почала робити це в кіно,
я розпочала фільм
з крупного плану замку з піску, з чорного піску.
І це те, що можна зробити у кіно,
за допомогою камери, перспективи,
дальніх та крупних планів –
усе починалося з крупного плану замку з піску,
а коли камера від'їжджала все далі,
усі бачили, що це – мініатюрна модель
у долонях дівчинки.
Таким чином я можу грати з середовищем,
і для того, щоб зробити це,
я мала перейти від одного засобу до іншого.
Тепер я запрошую вас до "Людини-павука"
(Музика)
(Відео) Пітер Паркер: ♪ Я стою на краю безодні,
та можу піднестися над нею. ♪
Дж.Т.: Ми намагалися зробити у живій виставі усе,
що неможливо зробити
у двох вимірах кіно та телебачення.
П.П.: ♪ Зроби зусилля та візьми відповідальність на себе. ♪
Джордж Ципін: Ми бачимо Нью-Йорк очима Людини-павука.
Він не зв'язаний гравітацією.
Мангеттен у виставі також не зв'язаний гравітацією.
П.П.: ♪ Бути собою і піднятися над усим цим. ♪
Хор: ♪ З усього маху! Бах! ♪
♪ Грюк! Скрип! ♪
Денні Езралоу: Я хочу, щоб у вас навіть думки не виникало про присутність хореографа.
Це реально, це відбувається.
Краще, коли люди рухаються,
і ми кажемо "Ох, що це було?"
(Музика)
Якщо надати достатньо руху скульптурі,
і актор поверне голову, ви відчуєте, що усе це живе.
Це дійсно жива книга коміксів. Це комікси, які оживають.
(Музика)
Боно: Це міфологія.
Герої коміксів – це сучасні міфи.
П.П.: ♪ Вони вірять. ♪
(Крики)
(Музика)
(Оплески)
Дж.Т.: Ох... Що це було?
Цирк, рок-н-ролл, драма.
Що в біса ми робимо на цій сцені?
Добре, остання історія, дуже швидко.
Після того, як я була у цьому селищі, я перетнула озеро
і стала свідком виверження вулкана
на іншому боці, Ґунунґ Батур,
там був згаслий вулкан поруч із діючим вулканом.
Я не думала про те, що вулкан міг мене просто проковтнути
і зараз я тут.
Та це так просто лізти наверх, чи ні?
Ти тримаєшся за корені рослин,
ставиш ноги на маленькі камінці,
і дерешся нагору, залазиш на вершину.
Зі мною був близький друг, актор,
ми сказали один одному: "Дістаньмося нагору,
щоб побачити, чи можна підійти близько
до краю цього діючого вулкану".
Ми полізли нагору, дісталися вершини,
і ми на краю, біля цієї прірви,
коли Роланд зникає в цій сірій димці вулкана,
на іншому краю,
а я залишаюся сама
біля цієї невимовної прірви.
Ви бачите тут лірику?
Я на самому краю прірви дивлюся вниз
у згаслий вулкан зліва.
Справа від мене чистий сланець. Він сповзає вниз.
На мені в'єтнамки та саронґ. Це було багато років тому.
Ніяких черевик.
А він зник, цей божевільний французький циганський актор,
розчинився в тумані, і я розумію,
що не зможу повернутися тим шляхом, яким прийшла. Я не зможу.
Я викинула камеру. І в'єтнамки.
Дивилася тільки вперед,
плазувала як кішка,
повзла на колінах на інший бік
уздовж лінії, уперед тридцять метрів,
а може лише десять, я не знаю.
Вітер був шалений,
і єдиним шляхом на інший бік для мене
було дивитися на шлях, лінію переді мною.
Я знаю, кожен з вас був у такому місці.
Це моє суворе випробування.
Це випробування вогнем.
Це проба вогнем моєї компанії.
Ми виживемо, бо наша пісня – "Здіймайся".
Хлопець, що впав з неба, здіймайся.
Все це у наших долонях,
у долонях всієї моєї компанії.
У мене чудові співробітники, і ми як митці,
вийдемо з цього тільки разом.
Я знаю, ви розумієте це.
Ми маємо тільки йти вперед,
і ми побачимо такі незвичайні речі
прямо перед нами.
Дякую.
(Оплески)
Протягом наступних п'яти хвилин
я сподіваюся змінити ваші стосунки зі звуком.
Почнімо зі спостереження, що звук навколо нас в основному випадковий.
І великою мірою неприємний. [шум дорожнього руху]
Ми стоїмо на перехрестях, кричачи на тлі такого шуму,
і удаємо, що його немає.
Ну, ця звичка придушення звуку призвела до того,
що наші відносини зі звуком стали здебільшого несвідомими.
Є чотири основних способи, як звук впливає на нас весь час,
і мені дуже хочеться сьогодні довести їх до вашої свідомості.
Перший – фізіологічний. [гучні звуки будильників]
Перепрошую. Я щойно дав вам дозу кортизолу, гормону бійок і польотів.
Звуки постійно впливають не тільки на нашу секрецію гормонів,
але й на подих, серцевий ритм, – це я теж щойно зробив, –
і на мозкові хвилі.
Таке з нами роблять не тільки неприємні звуки.
Це прибій. [звук океанських хвиль]
Він має частоту близько 12 коливань на хвилину.
Більшість людей вважають, що це дуже заспокоює,
і, що цікаво, 12 коливань на хвилину –
це приблизно частота дихання у людини, що спить.
Існує глибокий резонанс із перебуванням у стані спокою.
Ми також пов'язуємо це зі свободою від від стресів,
з відпусткою.
Другий спосіб, у який звук впливає на нас, – психологічний.
Музика є найпотужнішою формою звуку, що ми знаємо,
яка впливає на наш емоційний стан. [звучить адажіо Альбіноні]
Якщо я залишу цю музику, вона гарантовано змусить більшість із вас
відчути деякий сум.
Але музика – не єдиний вид звуку, що впливає на наші емоції.
Це роблять і природні звуки.
Наприклад, спів птахів – це звук, який більшість людей
вважає втішливим. [спів птахів]
І це не без причини. За сотні тисяч років ми упевнилися,
що, коли пташки співають, всі знаходяться в безпеці.
От якщо вони перестануть співати, треба хвилюватися.
Третій спосіб, у який звук впливає на нас, – когнітивний.
Ви не можете зрозуміти, що дві людини говорять одночасно ["Якщо ви слухаєте цю версію,"]
["то ви на невірному шляху."] Або в даному випадку одна людина говорить двічі.
Спробуйте й послухайте іншого. ["Ви вибрати, якого мене слухатимете."]
У нас дуже невелика спроможність обробляти слухову інформацію,
саме тому подібний шум [офісний шум]
надзвичайно шкідливий для продуктивності.
Якщо ви маєте працювати у відкритому офісі на зразок цього,
ваша продуктивність значно знижується.
Що б ви не думали, ви й гадки не маєте, наскільки.
(зловісна музика)
Наша продуктивність у відкритому офісі – лише третина від такої у тихій кімнаті.
Я вам дещо пораджу. Якщо вам доводиться працювати в такому місці,
беріть з собою навушники і слухайте заспокійливі звуки на зразок птахів.
Надіньте навушники, і ваша продуктивність збільшиться втричі.
Четвертий спосіб, у який звук впливає на нас, – це на поведінку.
Якщо згадати все, що тут щойно відбувалося, було б дивно,
якби наша поведінка не змінилася.
[Техно-музика в автомобілі] Отже, запитайте себе, чи буде ця людина
їхати спокійно зі швидкістю 60 км/г? Не думаю.
Як мінімум ми йдемо геть від неприємних звуків
і до приємних звуків.
Отже, якщо я включу це [відбійний молоток]
більше декількох секунд, ви б почувати себе ніяково;
а якщо більш ніж на кілька хвилин, ви б тікали з залу табунами.
Якщо людина не може втекти від такого шуму,
він вкрай шкідливо впливає на її здоров'я.
До того ж, погані звуки псують не тільки здоров'я.
Більшість магазинного шуму недоречна, випадкова і навіть ворожа,
що має величезний вплив на продажі.
Ті з вас, у кого бізнес роздрібної торгівлі, можуть відвернутися,
перш ніж я покажу цей слайд.
Вони втрачають до 30 відсотків свого бізнесу,
бо люди йдуть з магазину раніше, або навіть розвертаються просто в дверях.
Ми всі так робимо: якщо звук у якомусь місці
такий жахливий, ми йдемо з цього місця.
Я хочу трохи зупинитися на моделі,
яку ми створили, що дозволяє нам почати з самого верху
і подивитися на збуджувачі звуку, проаналізувати звукове оточення,
а тоді передбачити чотири результати впливу, про які я щойно говорив.
Або почати знизу,
з того, яких результатів ми хочемо,
а потім створити звукове оточення, яке мало б бажаний ефект.
Нарешті ми можемо застосувати трохи науки.
Отже, у нас бізнес з проектування звукових оточень.
Ще одне про музику. Музику – цей найвпливовіший з усіх звук, –
часто використовують неправильно.
Вона найвпливовіша з двох причин: її швидко впізнають
і дуже потужно асоціюють.
Наведу два приклади. [Перший акорд Бітлз "Вечір важкого дня"]
Більшість із вас упізнали негайно.
Молодші з вас, можливо, ні. (Сміх у залі)
[Перші дві ноти теми "Щелепи"] І більшість з вас асоціюють це з чимось!
І це були зразки музики довжиною в одну секунду.
Музика є дуже впливовою. І, на жаль,
вона додає лиску, часто недоречного, торговельним площам.
Я сподіваюся, що це зміниться протягом найближчих років.
Тепер трохи поговоримо про бренди,
тому що деякі з вас їх мають. Кожен бренд, що існує,
просто зараз видає звуки.
Є вісім типів вираження бренду у звуці.
Вони всі важливі, і для кожного бренду мають скеровувати в середину.
Я радий сказати, що це вже починають застосовувати.
(рекламний джингл Intel)
Ми всі впізнаємо ось це. (рінгтон Nokia)
Ця мелодія найбільш грана в сучасному світі.
Ця мелодія грає 1,8 мільярда разів на день.
І коштує компанії Nokia абсолютно нічого.
Для тих з вас, хто займаються бізнесом, наведу чотири "золоті правила"
для комерційного звуку.
По-перше, зробіть його згідним,
таким, що вказує в тому ж напрямку, що і візуальної комунікації.
Це збільшує вплив більш ніж на 1100 відсотків.
Якщо ваш звук вказує у протилежному напрямку, що не гармоніює,
це зменшує вплив на 86 відсотків.
Ось такий порядок зменшення або збільшення.
Це важливо.
По-друге, зробіть його відповідним ситуації.
По-третє, зробіть його цінним. Дайте людям щось цим звуком.
Не просто засипайте їх чим попало.
І, нарешті, перевіряйте знову і знову.
Звук є складнім. Є багато впливів, що протидіють один одному.
Це може бути схоже на миску спагеті:
іноді ви просто повинні з'їсти його і подивитися, що буде.
Отже, я сподіваюся, що ця розмова довела звук до вашої свідомості.
Якщо ви слухаєте свідомо,
ви можете взяти під свій контроль звук навколо вас.
Це добре для вашого здоров'я і вашої продуктивності.
Якщо ми всі це робитимемо, ми перейдемо в такий стан,
який мені подобається називати звуковим життям у світі.
Я збираюся поставити вам ще трохи співу птахів. [спів птахів]
Рекомендую принаймні п'ять хвилин на день, але максимальної дози немає.
Дякую, що позичили мені ваші вуха сьогодні.
(Оплески)
Хочу повідомити вам,
що ми маємо проблеми з хлопцями,
і то серйозні проблеми.
Їхня культура не спрацьовує в школі,
і я поділюся з Вами способом,
який, на мій погляд, подолає цю проблему.
По-перше, почну з того, що це хлопчик,
а це дівчинка,
а це найпоширеніші стереотипи
щодо хлопчика і дівчинки.
Якщо я опишу гендерні відмінності набором якостей і властивостей,
то ви можете відкинути мої слова.
Тому я цього не робитиму. Мені це нецікаво.
Це інший тип хлопця та інший тип дівчини.
Справа в тому, що не всі хлопці
існують у жорстких рамках
наших переконань щодо хлопців і дівчат.
І не всі дівчата живуть у жорстких рамках
наших думок щодо дівчат.
Насправді, більшість хлопців мають певні схильності,
і більшість дівчат мають певні схильності.
І справа в тім, що у випадку хлопців
їх спосіб життя та культура, яку вони підтримують,
не вписуються у шкільне середовище.
Звідки ми про це знаємо?
Проект "Сотня дівчат"
дав нам досить цікаву статистику.
Наприклад, на кожних 100 дівчат, яких тимчасово усувають від занять,
припадає 250 хлопців, яких тимчасово усувають від занять.
На кожних 100 дівчат, яких виключають зі школи,
припадає 335 хлопців, яких виключають зі школи.
На кожних 100 дівчат у закладах спеціальної освіти
припадає 217 хлопців.
На кожних 100 дівчат із труднощами у навчанні
припадає 276 хлопців.
На кожних 100 дівчат
з діагностованим емоційним порушенням
маємо 324 хлопці.
До речі, всі ці показники значно вищі,
якщо ви темношкірий,
якщо ви бідний,
або якщо ви навчаєтесь у переповненій школі.
А якщо ви хлопець,
то ви маєте в чотири рази більше шансів
отримати діагноз
"синдром дефіциту уваги з гіперактивністю".
Але є і зворотний бік медалі.
Важливо визнати, що
жінки усе ще потребують допомоги в школі,
що зарплати все ще значно нижчі,
навіть якщо вони регулюються за видом роботи,
і що дівчата роками ведуть відчайдушну
боротьбу з математикою і точними науками.
Усе це правда.
Але ніщо не заважає нам
звертати увагу на грамотність
наших хлопців віком від трьох до тринадцяти.
І це нормально.
Насправді нам слід запозичити їх стратегічний план,
адже ініціативи і програми,
які роками існують
для жінок у точних науках, інженерії та математиці
просто фантастичні.
Вони принесли багато користі
дівчатам у цих ситуаціях,
і нам слід поміркувати,
як принести цю ж користь хлопцям
молодшого віку.
Навіть коли вони вже підросли,
ми далі стикаємося з проблемою.
Погляньмо на університети.
60 відсотків дипломів бакалавра здобувають жінки,
а це серйозна зміна.
Навіть керівники університетів
переймаються думкою, що
ми наближаємося до 70 відсотків
жінок у вищій школі.
Адміністрація університету хвилюється через це,
бо дівчата не хочуть поступати туди, де нема хлопців.
І от на наших очах починають засновувати
чоловічі центри і чоловічі дослідження,
щоб придумати, як привабити чоловіків
до університету.
Викладачі скажуть вам,
"Ах, вони грають відеоігри,
цілісіньку ніч грають в азартні ігри в інтернеті,
грають у World of Warcraft,
і це впливає
на їх успішність".
Знаєте що?
Відеоігри - це не причина.
Відеоігри - це симптом.
Їм відбили охоту до навчання
задовго до цього.
Поговорімо про те, чому їм відбили охоту,
коли їм було від трьох до тринадцяти років.
На мою думку, існує три причини,
чому хлопці випали
зі шкільної культури.
Перша причина - абсолютна нетерпимість.
Я знаю одну вчительку в дитячому садочку.
Її син подарував їй усі свої іграшки.
Опісля вона мусила взяти кожну іграшку
і повитягувати всі оті пластмасові пістолетики.
Адже пластмасовим ножам, шаблям і сокирам,
та іншим подібним речам
не місце у дитячому садочку.
Яких дій ми боїмося від хлопця з тим пістолетом?
Ні, справді.
Його приклад підтверджує, що
на дитячому майданчику не можна бешкетувати.
Я не підтримую шибеників.
Я не пропоную дозволити
приносити пістолети і ножі у школу.
Але коли ми кажемо, що
"Орлиного скаута" - старшокласника,
чия закрита машина стоїть на стоянці,
а в ній лежить складаний ножик,
слід відсторонити від занять,
ми заходимо задалеко зі своєю абсолютною нетерпимістю.
Крім того, абсолютна нетерпимість втілюється у хлопчачих творах.
У більшості шкіл
заборонено писати про насилля.
Не можна писати про будь-що,
пов'язане з відеоіграми - ці теми заборонені.
Хлопець приходить зі школи зі словами,
"Я ненавиджу твори".
"Чому ти ненавидиш твори, сину? Що в них поганого?"
"Я мушу писати, що вона мені каже писати".
"Гаразд, що вона каже тобі писати?"
"Вірші. Я мушу писати вірші.
І про миттєвості з мого життя.
Я не хочу писати такі дурниці".
"Гаразд. Що ж ти хочеш писати? Про що ти хочеш писати?"
"Я хочу писати про відеоігри. Я хочу писати, як прокачати персонажа.
Я хочу писати про цей страшенно цікавий світ.
Я хочу писати про торнадо, яке вривається у наш дім,
вибиває всі вікна,
знищує всі меблі і вбиває усіх".
"Гаразд. Добре".
Ви розповідаєте це вчителю,
а він цілком серйозно питає вас,
"Може вашу дитину слід скерувати до психолога?"
І ви відповідаєте - ні, він всього лиш хлопець.
Всього лише хлоп'я.
Сьогодні про такі речі не прийнято
писати у класі.
Отож це перша причина:
політика абсолютної нетерпимості і її втілення.
Наступна причина, чому хлопчача культура не вписується у шкільну культуру:
вчителів-чоловіків менше, ніж жінок.
Будь-хто, старший п'ятнадцяти, не знає, що це значить,
бо за останні десять років
кількість вчителів молодших класів
знизилася вдвічі.
Від чотирнадцяти відсотків
до семи.
Це означає, що 93 відсотки вчителів,
які вчать наших хлопців у молодших класах,
це жінки.
Чому це проблема?
Жінки чудові. Безперечно.
Але рольові моделі чоловіків,
які кажуть, що бути розумним - добре,
це їх батьки, пастори,
ватажки молодших скаутів.
Водночас, шість годин на день, п'ять днів на тиждень
вони проводять у класі,
а у більшості класів
чоловіки не існують.
Тому вони кажуть, напевно, це справді не місце для хлопців.
Це місце для дівчат.
Мені це не дуже добре вдається,
то напевно я ліпше
піду пограю відеоігри, займусь спортом чи ще чимось,
бо тут мені певно не місце.
Чоловікам тут не місце, це доволі очевидно.
Це досить явний
перебіг подій.
Непримітною залишається
низька присутність чоловіків у культурі.
Учительська.
Йде мова
про Джої та Джонні, які побилися на дитячому майданчику.
"Що будемо робити з цими хлопцями?"
Відповідь на це питання залежить від тих, хто сидить на столом.
Чи сидять за столом чоловіки?
Чи сидять за столом матері, які виховали хлопців?
Побачите, що розмова змінює русло,
залежно від того, хто сидить за столом.
Третя причина, чому хлопці не вписуються у теперішню школу:
дитячий садок - це колишній другий клас, друзі.
Там не на жарт ущільнили шкільну програму.
Коли вам три роки, мусите вміти розбірливо написати своє ім'я,
інакше ми визнаємо це затримкою розвитку.
Перед тим, як піти у перший клас,
ви мусите вміти читати цілі абзаци тексту,
може з картинками, а може без,
з книжки на 25 чи 30 сторінок.
Інакше ми запишемо вас
у спеціальну програму читання Title 1.
Вчителі програми Title 1 скажуть,
що у тій програмі на одну дівчинку припадає чотири-п'ять хлопчиків
у молодших класах.
Чому це проблема?
Тому що хлопці отримують такий посил:
"увесь час слід робити те,
що каже вчитель".
Зарплата вчителя залежить від
закону "Жодної дитини позаду" і "Перегони до вершини",
а також від звітності, тестів
і усього решти.
Учителька мусить придумати,
як викласти цю всю програму хлопцям
і дівчатам.
Ущільнена програма не підходить
усім активним дітям.
І врешті-решт
вона каже, "Будь ласка, сядьте,
не шуміть, робіть, що сказано, дотримуйтеся правил,
керуйте своїм часом, зосередьтеся,
будьте дівчинкою".
Ось що вона їм каже.
Це підтекст її слів.
Отож, це страшенно серйозна проблема. Звідки вона взялася?
Це ми її створили.
(Сміх)
Ми хочемо, щоб наші немовлята читали, щойно їм виповниться шість місяців.
Ви бачили рекламу?
Ми хочемо жити біля озера Вобеґон,
де всі діти мають особливі здібності.
Але ці бажання мають нездоровий вплив на наших дітей.
Це виходить за рамки нормального розвитку,
і особливо шкодить хлопцям.
Що тепер робити?
Нам слід сприймати їх такими, як вони є.
Ми мусимо зануритись у хлопчачу культуру.
Ми повинні змінити стереотипне
сприйняття хлопців у молодшій школі.
Зокрема, ми можемо здійснити певні конкретні речі.
Ми можемо створити кращі ігри.
Більшість навчальних ігор на ринку
це всього лише навчальні картки.
Це знамениті вправи і практика.
Вони позбавлені глибини і яскравих історій,
які присутні у захоплюючих відеоіграх,
що справді цікавлять хлопців.
Отож, нам слід створити кращі ігри.
Мусимо поговорити з учителями і батьками,
членами шкільної ради і політиками.
Мусимо дати зрозуміти, що потребуємо більше чоловіків у школі.
Мусимо проаналізувати нашу політику абсолютної нетерпимості.
Чи вона потрібна?
Мусимо поміркувати,
як спростити шкільну програму, якщо це можливо,
і повернути хлопців у
комфортний для них простір.
Усі ці розмови потрібні.
Існують чудові приклади
таких шкіл.
Нещодавно газета Нью-Йорк Таймс писала про одну школу.
Дизайнер ігор з університету New School
розробив чудову школу відеоігор.
Але вона розрахована на кількох дітей,
а розширити її неможливо.
Ми повинні змінити культуру і ставлення
політиків, керівників шкіл і батьків
до прийнятних і неприйнятних речей
у сучасній школі.
Слід знайти більше коштів на розробку ігор.
Адже хороші ігри, справді хороші ігри, коштують чимало,
а бюджет World of Warcraft направду гігантський.
Та більшість навчальних ігор можуть лише мріяти про це.
З чого ми починали:
я і мої колеги - Майк Петнер і Шон Вошов -
почали досліджувати думку вчителів
і їх ставлення
до комп'ютерних ігор.
Виявилося, що
вони зневажливо відгукуються
про дітей у їх школі,
які грають комп'ютерні ігри.
Вони кажуть, "О так. Вони тільки про це й говорять.
Вони говорять про тих чоловічків із гри,
про свої нещасні досягення чи відзнаки,
чи що вони там отримують.
І вони без упину про це торочать".
На їх думку, ці слова цілком нормальні.
Але якби це була ваша культура,
як би ви почувалися?
Дуже неприємно, коли такі слова
стосуються вас.
Їх дратує усе,
що найменшим чином пов'язане з насиллям
через політику абсолютної нетерпимості.
Вони впевнені, що батьки та керівники не сприймуть нічого іншого.
Отож нам справді слід задуматися над ставленням вчителів
і знайти шлях змінити його,
щоб вчителі стали відкритішими до нового
і впустили хлопчачу культуру у свій клас.
Інакше нас чекає ситуація,
коли хлопці закінчуватимуть молодші класи зі словами,
"Мені здається, що це місце якраз для дівчат.
Воно не для мене.
Тому я буду грати ігри або займатися спортом".
Якщо ми змінимо цю ситуацію, якщо звернемо увагу на ці речі,
якщо зацікавимо хлопців у навчанні,
то вони закінчуватимуть молодші класи зі словами, "Я розумний".
Дякую.
(Оплески)
Я савант,
якщо бути точнішим,
високообдарований
савант-аутист.
Це рідкісний стан.
А, у моєму випадку
ще більш рідкісний,
тому що я володію самоусвідомленням
та досконало знаю мови.
Досить часто, коли при знайомстві
люди дізнаються про цю мою особливість,
виникає певне зніяковіння.
Я бачу це по їхніх очах.
Вони хочуть мене про щось спитати.
І, зрештою, досить часто,
їхнє бажання виявляється сильнішим за них
і вони випалюють:
"Якщо я вам скажу дату свого народження,
ви зможете сказати який це був день тижня?"
(Сміх у залі)
Або ж вони говорять про кубічні корені
чи просять мене повторити довге число чи розказати напам’ять довгий уривок тексту.
Сподіваюсь, ви пробачите мені,
якщо сьогодні я не влаштую вам шоу,
яке, зазвичай, влаштовують саванти.
Натомість, я розповім вам
про щось
набагато цікавіше,
ніж дати народження чи квадратні корені,
про щось більш глибоке
і набагато ближче моєму розумові, аніж праці.
Я хочу коротко розповісти вам
про сприйняття.
Антон Чехов, пишучи свої п’єси та оповідання,
які принесли йому славу,
вів щоденник,
у який записував
свої спостереження
за навколишнім світом -
маленькі деталі,
які інші люди, здавалось, не помічають.
Щоразу, коли я читаю твори Чехова,
його унікальне бачення людського життя,
я пригадую чому я також
став письменником.
У своїх книгах
я досліджую природу сприйняття
і як різні шляхи сприйняття
створюють різні способи пізнання
і розуміння.
Ось три запитання
наведенні з моєї роботи.
Замість того, щоб давати на них відповідь,
пропоную вам на хвилину замислитись над
інтуїцією
і глибинними інстинктами,
які виникають у вашій голові та вашому серці,
коли ви бачите їх.
Наприклад, обчислення.
Чи ви можете відчути де саме на числовій прямій
знаходитиметься відповідь?
Або, погляньте на іноземне слово і його звуки.
Чи ви зможете відчути,
що б воно могло означати?
А як щодо цього рядка із поезії,
чому поет надає перевагу слову заєць,
а не кріль?
Я прошу вас про це,
тому що вважаю, що наші особисті сприйняття
є основою того,
як ми отримуєм знання.
Саме естетичні погляди,
а не абстрактне мислення,
скеровують і формують процес,
завдяки якому ми дізнаємся про те,
що знаєм.
І я є цьому крайній приклад.
Мій світ слів та чисел
змішаний з кольорами, емоціями
індивідуальністю.
За словами Хуана,
це стан, який науковці називають синестезією,
незвичайне накладання
почуттів одне на одне.
Ось числа від 1 до 12,
кожне число для мене
має свою форму і характер.
Одиниця - це спахах білого світла.
Шестірка - крихітна і дуже сумна чорна діра.
Тут малюнки є чорно-білими,
але у моїй уяві вони мають кольори.
Трійка є зеленою.
Четвірка - синьою.
П’ятірка – жовтою.
Я також малюю.
Ось одна із моїх картин.
Це множення двох простих чисел.
Тривимірні фігури
і простір поміж ними
утворюють нову форму,
результат множення.
Як щодо більших чисел?
Що ж, важко уявити довше число, ніж число пі,
яке є математичною константою.
Це нескінченне число
є буквально безмежним.
На цій картині
я відобразив перші 20 десяткових знаків числа Пі,
поєднавши кольори,
емоції та текстури
в одне ціле,
і отримав щось на зразок чисельного ландшафту.
Та я бачу у кольорах не лише числа.
Слова для мене також
мають кольори, емоції,
текстуру.
Ось перше речення
із роману "Лоліта".
Набоков також був синестетиком.
На цьому прикладі ви можете побачити,
як моє сприйняття звуку "Л"
одразу допомагає
виявити альтерацію.
Інший прклад:
більш математичний.
Мені цікаво чи хтось із вас помітить
побудову речення
у "Великому Гетсбі".
Тут є послідовність складів:
wheat – один,
prairies- два,
lost Swede towns – три,
отже один, два, три.
Цей ефект є приємним для розуму
і допомагає реченню
сприйматись як правильне.
Давайте повернемся до запитань,
які я вам нещодавно задав.
64 помножити на 75.
Якщо хтось із вас грає в шахи,
то він знає , що 64
це квадратне число,
і саме тому шахівниці
вісім на вісім
мають 64 квадрати.
Це дає нам форму,
яку ми можем уявити і сприйняти.
Як щодо 75?
Якщо взяти 100,
якщо уявити що 100 це квадрат,
то 75 виглядатиме ось так.
Все що нам потрібно зараз зробити
це з'єднати ці дві картини
у нашій голові,
приблизно це виглядатиме так.
64 змінюється на 6,400.
А в правому куті,
вам навіть не потрібно нічого рахувати.
Чотири на чотири
отримуєм 16.
для вирішення завдання,
потрібно взяти 16,
16, 16.
Я певен, це набагато легше,
ніж вас вчили у школі.
Отже, 16,16,16 у сумі дає 48,
4,800
4,000
це і є відповідь.
Так легко, коли знаєш як.
(Сміх у залі)
Друге питання було пов’язане з ісландським словом.
Я припускаю, що тут немає багато людей,
які розмовляють ісландською.
Тому, я вам запропоную два варіанти відповіді.
Hnugginn:
це веселе
чи сумне слово?
Що ви кажете?
Гаразд.
Деякі вважають, що веселе.
Та більшість людей
кажуть сумне.
І, насправді, воно означає “сумний”.
(Сміх у залі)
Чому за статистикою
більшість людей
кажуть, що слово є сумним у цьому випадку,
і важким у інших випадках?
Згідно моєї теорії, мова розвивається таким чином,
що звуки співпадають,
відповідають суб’єктивному,
особистому
інтуїтивному досвіду
слухача.
Давайте поглянем на третє запитання.
Це рядок із вірша Джона Кітса.
Слова, як і числа,
виражають основний зв'язок
між об’єктами,
подіями і силами,
які творять наш світ.
Само собою зрозуміло, що ми, існуючи в цьому світі,
повинні протягом нашого життя
інтуїтивно поглинути ці взаємозв’язки.
Поети, як і інші творці,
маніпулюють цими інтуїтивними поняттями.
У цьому випадку, англійське слово ‘hare’
звучить двозначно.
Воно може також означати волокна, які ростуть у нас на голові.
І якщо ми над цим замислимся,
дозвольте я покажу картинку,
волокна означають вразливість.
Вони піддаються найменшому рухові
чи емоції.
Отже, виникає відчуття
вразливості і напруги.
Сам по собі заєць, тварина -
не кішка, не собака, а заєць,
чому саме заєць?
Подумайте про картинку,
не про слово, а про картинку.
Ці довжелезні вуха,
величезні ноги,
допомагають нам уявити, відчути інтуїтивно,
що означають такі слова як "to limp" (шкутильгати)
і "to tremble"(тремтіти).
Тому, сподіваюсь що за ці декілька хвилин,
мені вдалось трішки поділитись
моїм баченням речей
і показати вам,
що слова можуть мати кольори і емоції,
числа, форми і індивідуальність.
Наш світ є багатшим,
просторішим,
ніж він, зазвичай, здається.
Сподіваюсь, я вселив у вас бажання
навчитись дивитись на світ по-новому.
Дякую.
Аплодисменти.
Дерева уособлюють спокій.
Дерева вростають коренями в землю в одному місці,
яке залишається незмінним протягом багатьох людських поколінь.
Але, якщо звернути увагу
не на стовбур, а на гілки,
ми побачимо, що дерево - дуже динамічний організм,
який рухається та росте.
Я вирішила дослідити цей рух,
перетворити дерева в художників.
Я просто прив'язала кінець пензлика до гілки.
Дочекалась вітру і піднесла полотно.
І вийшло мистецтво.
Витвір мистецтва, який ви бачите зліва,
намальований туєю,
а справа - псевдотсугою.
І виявляється, у різних видів
різна манера - як різняться пензлі Пікассо та Моне.
Але мене також цікавив рух дерев
і те, як це мистецтво допоможе мені зафіксувати і виміряти його.
Визначити, на яку відстань одне кленове дерево,
що намалювало цю картину, може просунутись за рік.
Я просто виміряла та додала
кожну лінію.
Помножила на кількість прутиків, що приходяться на одну гілку
і кількість гілок на дерево,
а потім поділила на кількість хвилин в році.
Так я розрахувала, як далеко
просунеться це дерево за рік.
Можете спробувати вгадати.
Відповідь - 300 207 км,
або 7 обертів навколо Землі.
Ось так просто змістивши перспективу з одного стовбура
до багатьох рухомих гілочок,
ми бачимо, що дерево - не просто статичний об'єкт,
а дуже навіть рухоме.
І я подумала про те, як
цей дослід з деревами може допомогти
переосмислити інші об'єкти - нерухомі,
але такі, що потребують змін та руху.
Один із таких об'єктів - наші в'язниці.
В'язниці, звісно, це місця, де люди, що порушили наші закони,
ув'язнені, замкнені за ґратами.
І сама наша тюремна система ніби за ґратами.
В США більше 2,3 мільйона
людей, позбавлених свободи.
Це число росте.
Зі 100 звільнених ув'язнених
60 вернуться у в'язницю.
Фінансування освіти, навчання
та реабілітації зменшується.
І це замкнуте коло позбавлення волі продовжується.
Я задалась питанням, чи можна цей урок,
отриманий від дерев-художників,
застосувати до нерухомої установи
такої, як в'язниця.
І я думаю, відповідь - так.
В 2007 році
я почала співпрацювати
з Управлінням виправних закладів штату Вашингтон,
працюючи в 4-х в'язницях, ми почали залучати науку та вчених,
проводити заходи, присвячені захисту природи
в чотирьох державних в'язницях.
Ми читали наукові лекції.
І люди надавали перевагу нашим науковим лекціям
перед переглядом телевізора чи заняттями важкою атлетикою.
Я вважаю, що це - рух.
Спільно з Комітетом по Охороні Природи
ми допомагали ув'язненим виправного центру Stafford Creek
вирощувати види степових рослин, що зникають,
для відновлення реліктових степових зон штату Вашингтон.
Я вважаю, що це - рух.
Ми працювали з Управлінням рибальства та дикої природи штату
над вирощуванням вимираючих видів жаб - орегонської плямистої жаби,
аби пізніше випустити їх в заболочені місцевості.
Я вважаю, це - рух.
І зовсім недавно ми почали працювати
з людьми, які знаходяться
на так званому особливому режимі.
Вони здійснили дисциплінарні правопорушення,
проявивши агресію до адміністрації
та інших ув'язнених.
Вони утримуються в таких порожніх камерах
23 години на добу.
Під час зустрічей з комітетом по нагляду та психологами
їх поміщають в такі кабінки, що стримують рухи.
На годину в добу
їх приводять в такі похмурі пусті прогулянкові дворики.
І хоча ми не можемо принести сюди дерева,
степові рослини та жаб,
ми можемо розмістити зображення природи
в цих прогулянкових двориках,
повісити на стінах, щоби хоча б дозволити контакт
з візуальним образом природи.
Це містер Лопез, який знаходиться в одиночному ув'язнені 18 місяців.
І він розказує, які на його думку зображення
можуть зробити його та інших ув'язнених
більш спокійними та тихими,
менш схильними до насильства.
І так, я думаю, ми бачимо, що
маленькі колективні зміни
можуть вплинути
на організацію - таку, як система виправних закладів
і дати надію.
Ми знаємо, що дерево - нерухомий об'єкт,
коли ми дивимось на його стовбур.
Але, якщо дерева можуть створювати мистецтво,
якщо вони можуть обігнути земну кулю сім разів за один рік,
якщо ув'язнені можуть вирощувати рослини та жаб,
значить, існують інші нерухомі об'єкти,
які ми зберігаємо в собі,
такі як печаль, залежність,
як расизм,
які також можна змінити.
Дуже дякую.
(Оплески)
Я розповідаю історії.
Це моя робота - розповідати історії,
писати романи.
Сьогодні я розповім декілька історій
про мистецтво оповіді
та надприродних істот,
які звуться джини.
Але спершу хочу поділитися
своєю особистою історією.
Звичайно, мені допоможуть слова,
а також одна геометрична фігура - коло.
Слухаючи мою розповідь,
ви пройдете кількома колами.
Я народилася у Страсбурзі у Франції
у турецькій родині.
Невдовзі мої батьки розлучилися,
і я разом з мамою переїхала до Туреччини.
З того часу я росла
як єдина дитина матері-одиначки,
а на початку 70-их для Анкари
це досить незвичне становище.
З нами по сусідству жили багатодітні родини,
у яких батько був головою сім'ї.
Тому я дорослішала з розлученою мамою
у патріархальному середовищі.
По суті, я спостерігала
за двома різними моделями жіночої поведінки.
З одного боку була моя мати –
високоосвічена, світська, сучасна, турецька жінка з європейським стилем життя.
З іншого боку – бабуся,
яка також мене виховувала.
Вона була менш освіченою, але релігійнішою
і, звісно ж, менш раціональною.
Вона ворожила на кавових зернах
і топила свинець, з якого утворювалися загадкові форми,
які мали оберігати від вроків.
До бабці зверталися за допомогою багато людей
із тяжкою формою висипки на обличчі
чи бородавками на руках.
Щоразу бабуся промовляла якісь слова арабською,
і проколювала червоне яблуко
шпичками троянд стільки разів,
скількох бородавок треба було позбутись.
Потім вона обводила
ці шпички темним чорнилом.
Через тиждень пацієнт повертався
на повторний огляд.
Звісно, я розумію, що не варто говорити про таке
перед науковцями та вченими,
проте насправді жоден
із пацієнтів моєї бабусі
жодного разу не залишився
незадоволеним або хворим.
Я питала, як це їй вдається. Сила молитви?
І вона відповідала: "Так, молитва дуже дієва,
але не забувай про силу кола".
Вона дала мені
дуже добру науку:
якщо ти хочеш зруйнувати щось у цьому житті,
чи то прищ, чи то якийсь недолік
людської душі,
варто лише оточити його товстим муром.
Він всохне зсередини.
Сьогодні ми всі живемо в соціальних і культурних колах.
Усі ми.
Ми народжуємося в конкретній родині, нації, класі.
Але якщо ми не маємо жодного зв'язку
зі світом поза визначеним колом,
ми ризикуємо
всохнути зсередини.
Наша уява збідніє,
серце зачерствіє,
а людяність зів'яне,
якщо ми надто довго
сидітимемо в своєму культурному коконі.
Наші друзі, сусіди, колеги, родина -
якщо всі люди у нашому маленькому колі схожі на нас -
значить ми оточені
своїми дзеркальними відображеннями.
Турецькі жінки, на кшталт моєї бабусі,
закривають дзеркала оксамитом,
або ж вішають їх склом до стіни.
Це давня східна традиція,
яка не радить людині
довго дивитися
на своє відображення у дзеркалі.
За іронією долі, життя серед однодумців
є однією із найбільших небезпек
сучасного глобалізованого світу.
Воно поширене всюди -
серед лібералів і консерваторів,
агностиків і віруючих, бідних і багатих,
на Сході і на Заході.
Ми створюємо групи
на основі подібності,
а потім вигадуємо стереотипи
про інші групи людей.
На мою думку, мистецтво оповіді
є одним із шляхів виходу
з цих культурних ґетто.
Розповіді не можуть стерти кордони,
проте їм під силу пробити отвір у стінах розуму.
Через ці отвори ми побачимо інших,
і може навіть вподобаємо собі їх спосіб життя.
Я почала писати, коли мені було вісім.
Одного дня моя мама прийшла додому з бірюзовим записничком,
і запитала, чи я б не хотіла вести особистий щоденник.
Зараз мені здається, що її трохи хвилював
мій душевний стан.
Вдома я постійно розповідала різні історії вдома. Так, це чудово,
але справа в тому, що я розповідала їх уявним друзям,
а це вже не зовсім добре.
Я була інтровертом.
Спілкувалася з кольоровими олівцями
і вибачалася перед предметами,
на які наштовхнулася в хаті.
Тому мама подумала, що мені було б добре
описувати своє повсякденне життя
і емоції на папері.
Але вона не здогадувалася, що я вважаю своє життя нудним,
і зовсім не хочу
писати про себе.
Тому я почала писати про людей, несхожих на мене,
і про події, яких ніколи насправді не було.
Так зародилася моя пристрасть завдовжки в життя.
Пристрасть писати книжки.
З самого початку, мої твори були схожі не на
автобіографічні нариси,
а на трансцендентальну мандрівку
в чуже життя та іншу реальність.
Зачекайте хвильку,
я пройду коло і повернуся до цього.
Тоді ж трапилася ще одна подія:
моя мама стала дипломатом.
І з маленького, забобонного
району середнього класу, де мешкала моя бабуся,
я перелетіла у
шикарну міжнародну школу [у Мадриді],
де я була єдиною туркенею.
Саме тут я стикнулася
з образом так званого "типового іноземця".
У нашому класі вчилися діти різних національностей,
але це розмаїття не вело
до космополітичної, рівноправної
демократії у класі.
Радше навпаки,
кожну дитину сприймали
не як окрему особистість,
а як представника чогось більшого.
Наш клас був схожий на Організацію Об'єднаних Націй у мініатюрі, і це було весело,
допоки не траплялись якісь неприємності
на національному
або релігійному ґрунті.
З дитини, яка представляла певну націю чи релігію, знущалися,
її висміювали, та постійно їй допікали.
Мені це було знайомим, бо коли я вчилася у школі,
у моїй країні стався військовий переворот,
мій співвітчизник здійснив замах на Папу Римського,
а Туреччина отримала нуль балів на пісенному конкурсі Євробачення.
(Сміх)
У той час я часто прогулювала уроки
і мріяла податися в моряки.
Саме тоді я вперше відчула,
що таке культурні стереотипи.
Однокласники питали мене про фільм
"Опівнічний експрес", якого я не бачила;
їх цікавило, скільки цигарок я викурюю щодня,
бо вони вважали всіх турків затятими курцями,
і ще вони питали, коли ж нарешті
я почну покривати своє волосся.
Тоді я дізналася
про три найбільші стереотипи щодо моєї країни:
політика, цигарки
і головна хустка.
Після Іспанії, ми переїхали до Йордану, Німеччини,
і знову повернулися до Анкари.
Куди б я не їхала, я відчувала,
що моя уява була єдиною валізою,
яку я могла прихопити з собою.
Завдяки історіям я відчувала, що перебуваю в гущі подій,
цілісних і послідовних.
А цього мені завжди бракувало.
Коли мені було за двадцять, я переїхала у Стамбул –
у місто, яке обожнюю.
Я мешкала у дуже жвавому і різнобарвному районі,
де написала кілька романів.
Я жила в Стамбулі, коли у 1999 році
стався землетрус.
Коли я вибігла з будинку о третій ранку,
я завмерла на місці.
Я побачила місцевого бакалійника –
сердитого дідугана, який не продавав алкоголь
і не розмовляв з маргіналами.
Він сидів поруч із трансвеститом
у довгій чорній перуці,
обличчям якого стікала туш.
Я побачила, як продавець відкрив пачку цигарок
тремтячими руками
і пригостив трансвестита.
Саме так мені запам'яталась
ніч землетрусу –
старомодний бакалійник і заплаканий трансвестит
разом курять на тротуарі.
Перед обличчям смерті та руйнувань
наші звичні відмінності стираються,
ми всі стаємо одним цілим,
хай навіть на кілька годин.
Втім, я завжди вірила, що історії мають такий самий вплив.
Я не кажу, що література така ж сильна, як землетрус,
але коли ми читаємо хороший роман,
то виходимо зі своєї маленької, затишної домівки
у ніч на самоті,
і знайомимося з людьми, яких раніше не зустрічали,
а то й до яких упереджено ставились.
Невдовзі після землетрусу я поїхала
до Бостонського жіночого коледжу, а згодом до Мічіґану.
Для мене цей переїзд став радше не географічним,
а лінгвістичним.
Я почала писати твори англійською.
Я не емігрант, не біженець і не вигнанець -
мене питають, чому я пишу цією мовою -
але перехід з однієї мови на іншу
дає мені змогу створити себе заново.
Я люблю писати турецькою.
Ця мова дуже поетична та емоційна.
Але я люблю писати й англійською,
бо вона дуже логічна та інтелектуальна.
У мене різний зв'язок із двома мовами.
Як і для мільйонів людей
по всьому світу, для мене
англійська не є рідною мовою.
Якщо ти пізно вивчив мову,
то живеш у новому мовному оточенні
з постійним
і невгамовним розчаруванням.
Ми спізнилися і нам завжди хочеться сказати більше,
жартувати веселіше, говорити краще,
але зрештою ми говоримо менше, ніж хотіли б,
бо між тим, що хочемо сказати, і тим, що говоримо, пролягає велика прірва.
Ця прірва лякає.
Але якщо нам вдасться побороти цей страх,
то у нас з'явиться чудовий дороговказ.
У Бостоні я зрозуміла -
розчарування заохочує.
У той час моя бабуся,
яка пильно слідкувала
за моїм життям,
почала щоденно молитися,
щоб я негайно вийшла заміж,
нарешті утихомирилася і вела спокійне життя.
Бог любить бабусю, тому я таки вийшла заміж.
(Сміх)
Але замість того, щоб угамуватися,
я поїхала до Арізони.
Мій чоловік мешкав у Стамбулі,
отож мені довелося жити між Стамбулом та Арізоною -
двома цілковито різними
місцями на земній кулі.
Напевно одна половина мене завжди була невтомним мандрівником,
як у фізичному, так і в духовному сенсі.
Історії супроводжують мене,
утримують вкупі мене та мої думки,
немов екзистенційний клей.
Хоча я так люблю історії,
я гадаю, що вони втрачають
свої чари,
коли їх сприймають за щось більше, ніж історії.
Я б хотіла, щоб ми разом
поміркували над цим питанням.
Коли мій перший роман англійською вийшов друком в Америці,
я отримала цікавий відгук від літературного критика.
"Мені сподобалася ваша книжка," він сказав. "Але краще б ви її написали по-іншому".
(Сміх)
Я запитала, що він має на увазі.
Він відповів: "У вашій книжці дуже багато
іспанських, американських і латиноамериканських героїв,
і лише один турок, який до того ж чоловік".
Дія роману відбувалася у студмістечку в Бостоні,
тому я не бачила нічого дивного в тому,
що іноземних персонажів більше
ніж турецьких,
проте я зрозуміла, що хотів сказати критик.
Також я зрозуміла, що
я ще не раз його розчарую.
Він хотів побачити вияв моєї ідентичності.
Він шукав у книжці турецьку жінку,
якою я була.
Ми часто говоримо про те, як історії змінюють світ,
але з іншого боку політика ідентичності
визначає спосіб, яким
продають, читають
і оцінюють історії.
Багато письменників відчувають цей тиск,
але найвразливіші до нього незахідні автори.
Якщо ви жінка-письменниця з ісламського світу, як я,
від вас очікуватимуть
історій про мусульманок,
і то бажано сумних оповідок
про нещасних мусульманських жінок.
Від вас очікуватимуть
насичених, зворушливих і особливих історій,
без експериментів і авангарду, який ви залишите
своїм західним колегам.
Все, що я пережила в дитинстві в мадридській школі,
зараз відбувається у літературному світі.
Письменників вважають
не творчими особистостями,
а представниками
відповідної культури:
кілька авторів з Китаю, кілька з Туреччини,
кілька з Нігерії.
Усі ми повинні мати щось особливе,
а ще ліпше - виняткове.
У 1984 році письменник Джеймс Болдвін
дав інтерв'ю,
під час якого його кілька разів питали про його гомосексуальність.
Коли журналіст спробував класифікувати його як
письменника-гея,
Болдвін перебив його і сказав:
"Ви що - не бачите? В мені нема нічого
такого, чого б не було в інших,
і в інших немає нічого такого,
чого б не було в мені".
Коли політика ідентичності чіпляє на нас бірки,
свобода уяви опиняється під загрозою.
Існує одна розмита категорія
під назвою "мультикультурна література",
яка збирає докупи усіх письменників
за межами Заходу.
Я ніколи не забуду своє перше мультикультурне читання
на Гарвардській площі 10 років тому.
Нас було троє. Один письменник із Філіпін,
один з Туреччини і один з Індонезії -
як в анекдоті.
(Сміх)
Нас зібрали разом
не через схожий стиль
чи літературні уподобання.
Нас зібрали разом через паспорти.
Мультикультурні письменники мусять розповідати справжні історії,
а не вигадані.
Виходить, література мусить виконувати певну функцію.
Таким чином не лише письменники,
але й вигадані герої
представляють щось більше.
Відразу ж додам,
що схильність сприймати історію
за щось більше, ніж власне історію,
походить не тільки з Заходу.
Вона існує усюди.
Я відчула це на власному досвіді,
коли у 2005 проти мене розпочалося судове слідство
через слова моїх вигаданих персонажів у романі.
Я мала намір написати
конструктивний, багаторівневий роман
про вірменську і турецьку сім'ю
очима жінки.
Моя мікро-історія стала макро-проблемою
під час розгляду справи.
Одні критикували мене, інші, навпаки, хвалили
за висвітлення турецько-вірменського конфлікту.
Натомість мені хотілося нагадати і тим, і іншим,
що це всього лиш вигадка.
Це лише історія.
Коли я кажу "лише історія",
я аж ніяк не намагаюся применшити свою роботу.
Я хочу любити і звеличувати літературу
такою, якою вона є,
А не тому, що вона є засобом досягнути мети.
Письменники мають право на власні політичні переконання,
існують гарні політичні романи,
але мова художньої літератури
відрізняється від мови щоденної політики.
Чехов сказав:
"Вирішення проблеми
і правильна постава питання
це дві різні речі.
Завдання митця - поставити питання".
Політика ідентичності розділяє нас. Художня література об'єднує.
Перша любить рівняти всіх під одну мірку.
Другу цікавлять деталі.
Перша встановлює рамки.
Для другої не існує меж.
Політика ідентичності збудована з міцної цегли.
Література схожа на швидкий потік.
За часів Османської імперії жили мандрівні оповідачі - "меддахи".
Вони ходили по кав'ярнях
і розповідали слухачам історії,
часто імпровізуючи.
Щоразу, коли з'являвся новий персонаж,
меддах змінював голос,
озвучуючи нового героя.
Кожен міг прийти і послухати -
прості люди, чи навіть султан, мусульмани і немусульмани.
Оповідання стирають усі кордони,
як це трапилося з "Повістю про Ходжу Насреддіна",
яка завоювала популярність на всьому Близькому Сході,
у Північній Африці, на Балканах і в Азії.
Сьогодні історії продовжують
перетинати кордони.
Під час палестинсько-ізраїльских переговорів
політики зазвичай не чують один одного,
але палестинський читач продовжує
читати роман ізраїльського автора,
і навпаки, співпереживаючи
з оповідачем.
Література виводить нас за межі.
Якщо ж їй це не під силу,
то це погана література.
Книжки врятували замкнуту,
сором'язливу дитину, якою я була.
Але я також усвідомлюю небезпеку
надмірного захоплення книжками.
Коли поет і містик Румі
зустрів свого духовного приятеля Шамаз-і-Табріза,
той негайно
викинув книжки Румі у воду,
і дивився, як літери розчиняються у воді.
Суфісти кажуть: "Знання, яке не виводить тебе за власні рамки,
гірше за незнання".
Сучасні культурні ґетто
не відчувають браку знань -
ми досить багато знаємо один про одного (чи думаємо, що знаємо).
Їх проблема - знання, які не дають нам вийти за власні рамки:
вони роблять нас зарозумілими,
черствими і роз'єднаними.
Я дуже люблю одну метафору:
життя як креслярський циркуль.
Як відомо, одна ніжка циркуля нерухомо стоїть на місці.
А друга ніжка
постійно рухається, вимальовує широке коло.
Мої твори схожі на циркуль.
Одна частина вкоренилася в Стамбулі,
і має міцне турецьке коріння,
а друга мандрує світом
і приєднується до різних культур.
Мені подобається, що мої романи
стосуються певного місця і водночас цілого світу,
що вони і звідси, і звідусіль.
Якщо ви були у Стамбулі,
то напевно бачили палац Топкапи,
який служив резиденцією османських султанів
впродовж 400 років.
У палаці, відразу за спальнями
улюблених гаремниць,
є Місце, де збираються джини.
Воно знаходиться між будівлями.
Мене страшенно зацікавила ця назва.
Зазвичай, ми не довіряємо місцям,
які знаходяться між чимось.
Ми вважаємо їх домівкою
надприродних істот, як-от джинів,
які створені з вогню без диму,
і уособлюють невиразність.
Але я гадаю,
що письменникам і митцям
потрібен якраз цей невиразний простір.
Коли я пишу роман,
я насолоджуюся невиразністю і мінливістю.
Мені подобається не знати, що станеться через 10 сторінок.
Я люблю, коли мої герої дивують мене.
Я могла би писати про
мусульманських жінок в одному романі -
якусь дуже щасливу історію -
а в іншому романі могла б написати
про красивого професора-гея з Норвегії.
Якщо історія йде зсередини, від серця,
ми можемо написати про що завгодно.
Одрі Лорд якось сказала:
"Білі батьки вчили нас:
"Я думаю, отже я існую".
Вона змінила цю фразу: "Я відчуваю, отже я вільна".
Як на мене, це чудова зміна парадигми.
Чому ж тоді
на письменницьких курсах
ми в першу чергу вчимо студентів
"писати лише те, що вони знають"?
Напевно, це хибний початок.
Художня література не зобов'яує писати
про те, ким ми є, або що ми знаємо,
чи, взагалі, про свою ідентичність.
Нам слід навчити молодь і самих себе
відкрити свої серця
і писати про те, що ми відчуваємо.
Ми повинні покинути своє культурне ґетто
і відвідати наступне ґетто, а за ним ще одне.
Історії рухаються як дервіші у танці,
малюючи коло за колом.
Вони об'єднують людство,
не зважаючи на політику ідентичності,
і це чудова новина.
На завершення хочу прочитати давній суфійський вірш.
"Приходьте. Познайомимося.
Полегшимо один одному життя.
Любитимемо і нас любитимуть.
Цей світ не залишиться нікому".
Дякую.
(Оплески)
Прийшов час проектувати для наших вух.
Архітектори і дизайнери звикли брати до уваги
виключно очі.
Вони проектують з їх допомогою і для них,
ось чому ми опиняємось в ресторанах, які
виглядають ось так - (великий шум натовпу) - і гамір у них такий,
і кричимо на відстані в півметра, щоб нас почув
наш співрозмовник за вечерею,
Або чому ми сідаємо в літак - (оголошення бротпровідника) - вартістю 200 мільйонів фунтів,
і, коли хтось говорить в старомодну телефонну трубку
по дешевій системі гучного зв'язку,
то є в нестямі.
Ми проектуємо умови, які зводять нас з розуму. (Сміх)
Але не тільки якість нашого життя страждає,
але й здоров'я,
наша суспільна поведінка, а також наша продуктивність.
Як це працює? Існує два шляхи.
Перш за все, оточення. У мене є ціла промова на TED про це.
Звук постійно впливає на нас фізично, психологічно,
когнітивно,а також на нашу поведінку.
Звуки навколо нас впливають на нас,
хоча ми цього й не усвідомлюємо.
Тим не менш, є ще один шлях.
Це втручання. Комунікація вимагає відправлення
і одержання, і я маю ще один монолог на TED
про важливість свідомого слухання,
проте я можу відправляти так, як я захочу,
і ви зможете бути чудовими свідомими слухачами.
Якщо простір, в якому я відправляю, не ефективний,
комунікація може не відбутися.
Простори, зазвичай, наповняються шумом і акустикою.
Таке приміщення, як цей зал, має акустику, і до того ж дуже добру.
Багато приміщень є не настільки добрими.
Дозвольте мені привести декілька прикладів із кількох сфер,
які, на мою думку, для всіх важливі: здоров'я і освіта.
(ЛІкарняний шум) коли я провідував свого невиліковно хворого батька
в лікарні, я спитав себе:
"Як хтось може видужати в місці, в якому такі звуки?"
Звуки у лікарні щоразу погіршувалися.
Рівень шуму подвоївся
за останні кілька років, і він впливає не лише на пацієнтів,
але й на людей, які там працюють.
Я думаю, що всі б ми хотіли, щоб помилки дозування були рівні нулю,
чи не так? Тим не менш, оскільки рівень шуму росте,
то збільшується кількість помилок при дозуванні ліків, які робить персонал лікарні.
Проте, найбільше це впливає на пацієнта,
яким можете стати Ви, або я.
Сон надзвичайно важливий для одужання.
Коли ми відроджуємось, коли ми відновлюємся у середині,
а з таким небезпечним шумом, який тут лунає,
ваше тіло, навіть якщо ви змогли заснути, ваше тіло
говорить вам: "Я в небезпеці. Це не надійно для мене."
І якість вашого сну погіршується так само, як і ваше одужання.
Це просто величезна перевага займатися
дизайном з врахуванням слуху у турботі про здоров'ям.
Це сфера, якою я би хотів зайнятися цього року.
Освіта.
Коли я бачу класні кімнати, котрі так виглядають,
можете собі уявити як вони звучать?
Я змусив себе замислитися над питанням.
("Чи архітектори мають вуха?") (Сміх)
Так ось, це трохи нечесно. Деякі з моїх найкращих друзів
є архітекторами. (Сміх) і вони безумовно мають вуха.
Але, на мою думку, інколи вони їх не використовують,
коли вони проєктують будівлі. Ось про що мова.
Це 32-міліонно-фунтовий флагман академічної школи,
який був збудований зовсім нещодавно у Великобританії і спроектований
одним з найкращих британських архітекторів.
На жаль, він був збудований як корпоративна
штаб-квартира, з широким центральним атріумом
і класами, розташованими від нього, зовсім без задніх стін.
Діти не могли чути своїх вчителів.
Їм потрібно було повернутися і витратити 600 000 фунтів,
щоб поставити стіни. Давайте зупинимо це божевілля
і відкриємо план класів прямо зараз, будь ласка.
Не тільки сучасні будівлі страждають від цього.
Старомодні класи також страждають.
Досліждення, яке проводилося в Флориді всього кілька років тому, показало,
що якщо Ви сидите там, де ця фотографія була зроблена
в класі, в четвертому ряді, то чіткість мови
становить тільки 50 відсотків.
Діти врачають одне слово з двох.
Це не означає, що вони одержують половину своєї освіти,
але це означає, що вони повинні більше працювати,
щоб потрапити в яблучко і розуміти що відбувається.
Це позначається на часі відбиття звуку,
і якою звучною є кімната.
В класі із звуковідбиттям в 1,2 секунди,
що є досить звичайним, ось як це все звучить.
(Нерозбірливе голосове ехо)
Не дуже добре, чи не так?
Якщо ви візьмете ці 1,2 секунди і сповільните до 0,4
встановлюючи акустичну обробку, звукопоглинаючі матеріали
і так далі, ось що ви отримаєте.
Голос: в мові, необмежена кількість слів, які можна написати
з малої букви. В арифметиці,
є необмежена кількість чисел,
які можна скласти з одних лише цифр за допомогою нуля.
Джуліан Треже: Ось і різниця.
Ось таку освіту ви можете отримати,
і завдяки британському фахівцю з акустики Адріану Джеймсу
за ці імітації. Сигнал був такий самий,
фоновий шум також.
Все, що змінилося, була акустика в класі
в цих двох прикладах.
Якщо освіту можна порівняти з поливанням саду,
що є справжньою метафорою, на жаль, багато води
випарується перед тим, як виростуть квіти,
особливо для деяких груп,
наприклад, для тих, у кого погіршення слуху.
Зараз це не тільки глухі діти. Це може бути будь-яка дитина,
яка застудилася, отит, вушна інфекція,
навіть сінна гарячка. Одного разу, один із восьми дітей
потрапляє в цю групу, певного дня.
Крім того, є діти, для яких англійська це друга мова
або, припустимо, вони починають вчити другу мову.
У Великобританії це більш ніж 10 відсотків школярів.
І на кінець, після неймовірного виступу Сьюзен Кейн на ТED в лютому,
ми дізналися, що для інтровертів дуже важко розповідати щось,
коли вони в галасливому оточенні займаються груповою роботою.
Добавте це. Є багато дітей,
котрі не одержуються освіту належним чином.
Проте, це не лише діти, котрі постраждали.
(гучна розмова) Це дослідження в Німеччині вирахували
середній рівень шуму в класах - це 65 дицебел.
Я справді маю підвищити свій голос, щоб говорити вище 65 дицебелів
по звуку, а вчителі не просто підвищують свій голос.
Ця графік-карта серцевого ритму вчителя
проти рівня шуму.
Шум підвищується, серцевий ритм підвищується.
Це не добре для вас.
Насправді, 65 дицебелів це той рівень, при якому таке велике дослідження
всіх доказів щодо шуму і здоров'я виявило, що це
поріг небезпеки інфаркту міокарда.
Для вас і для мене це серцевий напад.
Не буде великою натяжкою сказати, що
тривалість життя вчителів знижується,
щодня навчаючи в такому середовищі, як це.
Скільки коштує,щоб понизити шум у класі
до 0, 4 секундного еховідображення?
Дві з половиною тисячі фунтів.
І дослідження з Есексу, яке було проведене у Великобританії,
, до речі, показало,те що коли ви робите це,
ви не тільки створюєте кімнату підходящу
для дітей з порушенням слуху, ви створююте кімнату,
в якій покращується поведінка, і значно покращуються результати,
це грунтується на тому, що, відправляючи дитину з під опіки в школу,
яка таки має таку кімнату, а ви не маєте,
коштує 90,000 фунтів в рік.
Мені здається, що економіка достатньозрозуміла в цьому.
Я радий, що відбуваються суперечки про це.
Я тільки що був координатором важливої конференції в Лондоні
кілька тижнів тому, яка називалася Звуки Освіти,
і яка зібрала разом найкращих фахівців з акустики,
чиновників, вчителів, і так далі.
Нарешті ми почали обговорювати це питання, і однією з переваг
цього стала доступність проектування з урахуванням слуху в освіті,
це неймовірно.
Випадково з цієї конференції, також з'явилася
безкоштовна заява, яка призначена для допомоги дітям в навчальному процесі,
якщо їм потрібно працювати вдома, наприклад,
в галасливій кухні.
І це не стосується цієї конференції.
Давайте трошки розширимо перспективи
і подивимось на міста.
Ми бачимо урбаністичне планування.
Де ж планування урбаністичних звуків?
Не знаю ні одного такого в світі, але є можливість
трансформувати наш досвід у ваші міста.
Всесвітня організація охорони здоров'я оцінює,
що у четвертини населення Європи сон
погіршується через шум у містах. Ми можемо з цим справитись.
В наших офісах, ми проводимо чимало часу на роботі.
Де ж проектувальники шуму в офісах?
Люди котрі говорять, не садіть цю команцу, біля отої,
тому що ці люблять шум, а тим потрібен спокій.
Або хто говорить, не витрачайте весь свій бюджет на великий екран,
в конференс-залі,
а потім помістить один маленький мікрофон
по середині столу для 30 людей. (Сміх)
Якщо ви можете мене чути, ви можете мене розуміти,
не бачачи мене. Якщо ви можете мене бачити, не чуючи мене,
це не спрацює.
Отже офісний шум це величезна територія, і випадково
шум в офісі може продемонструвати, як люди стають
менш корисними, менше насолоджуються роботою в команді,
і стають менш продуктивними на роботі.
І на кінець, у нас є будинки. Ми наймаємо дизайнерів інтер'єрів.
Де ж є дизайнери шуму інтер'єрів?
Давайте всі станемо дизайнерами інтер'єрного звучання,
послухаємо наші кімнати і спроектуємо звучання,
яке було б ефективним і підходящим.
Мій друг Річард Мазух, архітектор в Лондоні,
придумав фразу "невидима архітектура."
Мені подобається ця фраза.
Це про дизайн, а не про зовнішній вигляд, але досвід,
і якщо у нас би був простір, який звучав так само добре, як і виглядав,
значить, воно би задовільняло наші цілі, покращувало якість життя,
наше здоров'я і хороше самопочуття, нашу соціальну поведінку,
і нашу продуктивність.
Прийшов час проектувати для наших вух.
Дякую. (Оплески)
(Оплески)
Дякую. (Оплески)
Я захоплююсь
музикою, технологіями та створенням речей
І поєнання цих захоплень
привело мене до хоббі звукової візуалізації
і, як наслідок, я граю з вогнем.
Це труба Рубенса, одна з багатьох, що я зробив за багато років
і вона в мене сьогодні із собою
це приблизно 2,5м залізної труби
в якій зверху є орієнтовно сотня отворів,
з цієї сторони колонка, а тут
певна лабораторія труб, підключена до цього резервуару
з пропаном.
Що ж, запалімо її й побачимо, як це працює.
Зіграймо частоту 550 герц
і побачим, що відбудеться
(частота)
Дякую. (Оплески)
Аплодувати законам фізики цілком нормально,
але, по суті, тут відбулося наступне
--(Сміх)--
енергія звуку через повітря та молекули гасу
впливає на згорання на властивості пропану
створюючи хвилю, яку можна побачити неозброєним оком
і ми можемо бачити чергування ділянок стиснення
та ще розрідження, яке називається частотою,
і висота показує амплітуду.
Що ж, давайте змінимо частоту звуку
і подивимось, що станеться з вогнем
(Більш високі частоти)
Отже, щоразу коли ми включаємо резонансну частоту, з"являється стояча хвиля
і нову синусоїду вогню
Давайте це виключимо, ми таки в приміщенні
Дякую. (Оплески)
Ще в мене з собою є стіл вогню
Він дуже схожий на трубу Рубенса, і його також використовують
для візуалізації фізичних властивостей звуку,
наприклад, коливань. Давайте запалимо його
і побачим, що станеться
Ох. (сміх)
Гаразд. Поки стіл доходить до необхідного тиску
позвольте зауважити, що звук не пересувається
прямими лініями. Взагалі-то він мандрує на всі чотири сторони,
і трубка Рубенса ніби розсікає їх
полосою, а стіл вогню
розсікає їх на поверхності
та може відобразити тонші ньюанси коливань
саме тому мені подобається користуватись ним, спостерігаючи гру Джеффа Фаріни на гітарі
(Музика)
Ну ось, такий чуйний танець
Якщо Ви уважно спостерігали - (Оплески)
Якщо Ви уважно спостерігали, Ви мабуть помітили
деякі коливання, але Ви також Ви мабуть помітили
що джазова музика краще дивиться з вогником.
Взагалі, у мому світі багато речей набагато кращі з вогнем
але вогонь - це лише база
Він дуже наглядно показує, що очі чують
і мене це цікавить, тому що
технології позволяють нам сприйматти звук очима
підкреслюючи могутність зору
щоб бачити звук як зміну часу
Тут я використовую спеціальний алгоритм, щоб намалювати
частоти пісні "Smells Like Teen Spirit"
так, щоб можна було сприйняти її зором
як єдине візуальне враження, а техніка
до того ж покаже нам силу зорового сприйняття
стосовно розпізнавання образів.
Отже, якщо я покажу Вам іншу пісню з цього альбому
а потім ще іншу, Ваш зір з легкістю визначить
повторення, що використовує гурт Nirvana
і в розприділенні частот і кольорів
Ви побачите чистий-брудний-чистий звук
яким вони прославились
а ось весьальбом як єдине візуальне враження
і я думаю, що це враження, є досить сильним.
Принаймні, достатньо сильним,
що коли я покажу Вам ці 4 пісні
і нагадаю Вам, що ось ця є "Smells Like Teen Spirit"
Ви, скорше за все, правильно вгадаєте не прослуховуючи
ніякої музики взагалі, що ця пісня
сподобалась би фанату Нірвани
"I'll Stick Around" від гурту Foo Fighters,
де вокалістом є Дейв Грол,
колишній барабанщик Нірвани
Пісні трохи схожі, але в основному
мені цікава ідея того, що можливо колись
ми будемо купляти пісню, тому що нам подобається як вона виглядає
Гаразд, а тепер ще кілька звукових даних.
Це дані зі скейт-парку
це є Mabel Davis скейт-парк
у місті Остін, штат Техас. (Звуки скейтбордів)
Ці звуки були записані вісьмома
мікрофонами, прикріпленими до бар"єрів по всьому парку
і це звучить як безлад, але взагалі
всі трюки почанаються з дуже характерного ляпаса,
але успішні трюки закінчуються хлопком,
у той час як невдалі -
скреготінням і падінням.
Трюки на перилах звенять, як гонг, і
голоса займають унікаольну частоту в парку
Отже, якщо ми розкладемо ці звуки візуально
в нас вийде щось типу цього
Це всі 40 хвилин запису,
і відразу ж алгоритм говорить нам
набагато більше трюків провалили, ніж виконали
а також трюки на перилах скорше ймовірніше
провокують виклики захоплення, і якщо придивитись,
можна спостерігати типові маршрути.
Скейтери частіше стрибають у цьому напрямку. Там перешкоди простіші.
А по середині запису мікрофони записали ось таке
але потім в записі з"являєтья цей хлопчина
і починає їздити через перила у верхній частині парку
щоб виконувати трюки підвищеної складності на тому, що
називається високі перила
І це вражає. В цю мить
всі інші скейтери повертають на 90 градусів
щоб не вовтузитись йому під ногами.
Бачите, в скейт-парку існує тонкий етикет,
який визначається найвправнішими,
тобто тими, хто виконує найскланіші трюки
ну, або вдягають червоні штани. В той день мікрофони все це записали.
Гаразд, від фізики скейтів до теоретичної фізики
Я великий шанувальник Стівена Хокінга,
і я хотів би використати всі вісім годин
його лекцій Кембриджської серії, щоб виразити свою повагу.
Тут він говорить за допомогою комп'ютера,
який фактично робить виявлення кінців речень
досить простим. Так що я написав ведучий механізм.
Він слухає лекцію, а згодом використовує
амплітуду кожного слова, щоб рухати точку на осі ікс
та інтонацію речень,
щоб переміщати точку по осі ігрик.
З цих тенденцій видно, що
в законах фізики більше питань, ніж відповідей
і коли ми доходимо до кінця реченя
ставимо туди зірку.
Отже, безліч речень - безліч зірок,
і після обробки всього звукозапису, ми отримуємо ось це.
Ось він, всесвіт Стівена Хокінга
(Оплески)
Це всі вісім годин Кембриджської серії лекцій
представлені як єдине візуалне враження,
і мені дуже подобається це зображення,
але багато людей думають, що це підробка.
Так що я зробив більш інтерактивну версію,
використовуючи положення зірок під час лекції
розміщуючи їх у просторі. З допомогою спеціального
програмного забезпечення та контроллера Кінект
Я можу зайти прямо в лекцію.
Я помахаю Кінекту,
і віщьму контроль на себе
і коли торкатимусь до зірки,
вона буде грати речення
яке створила ця зірка.
Стівен Хокінг: Існує лише одне положення
в якому всі частини утворюють повну картину.
Джаред Фіклін: Дякую. (Оплески)
Тут є 1400 зірок.
Це дійсно веселий спосіб вивчити лекції
і, сподіваюся, достойний знак поваги.
Гаразд, позвольте закінчити показавши ще одну працю
Я думаю, що через 30 років буде можливість
створювати розширену версію субтитрів.
Ми всі бачили велику кількість виступів на TEDTalks онлайн,
так давайте зараз спробуємо подивитись один з виключеним звуком
і включеними субтитрами
Для музичної заставки ТЕD субтитрів немає
ми її пропускаємо, але якщо Ви переглянули достатню кількість відео,
Ви почуєте її в голові,
потім починаються оплески
Зазвичай вони починаються тут, голоснішають, а потім стихають
Інколи буває таке, що зіркам аплодують подовше,
і тоді, думаю, навіть Біл Гейтс нервово видихає
і починає говорити.
Гаразд, гляньмо цей ролик ще раз.
На цей раз, я мовчатиму.
Там все ще не буде звуку
але ось, що я зроблю - я винесу звук
візуально в режимі реального часу в нижній частині екрану.
Дивіться уважно і спостерігайте, що чують Ваші очі.
Як на мене це неймовірно.
Навіть з першого разу, Ваші очі
успішно виділяють послідовності, але наступні рази
Ваш мозок вже краще
трансформує послідовності в інформацію.
Ви вже можете зрозуміти інтонацію
і швидкість мовлення,
речі, яких Ви не отримуєте із субтитрів.
Знаменита сцена з фільмів жахів,
в якій хтось підкрадається ззаду -
це те, що ви бачите
і я вірю, що ця інформація була чимось
корисною і без звуку.
і я гадаю, що глухий глядач
насправді міг би навіть
краще вприймати звук, ніж звичайний глядач
Я не знаю. Це на разі лише теорія.
Взагалі-то, це всього лише ідея.
Закінчу, сказавши, що звук рухається у всіх напрямках,
так само як ідеї
Дякую. (Оплески)
Сьогодні я хочу трохи поговорити
про роботу та її результати.
Коли ми думаємо про те, як люди працюють,
ми наївно вважаємо,
що люди мов миші в лабіринті,
і єдине, що їх цікавить - це гроші,
і завдяки грошам, які людина отримує,
ми можемо спрямувати її працю
у тому чи іншому напрямку.
Саме тому ми всілякими шляхами платимо преміальні банкірам.
Ми справді дотримуємося вельми спрощеного погляду на те,
чому люди працюють, і як виглядає ринок праці.
Але якщо подумати,
довкола можна знайти різноманітні прояви дивної поведінки.
Візьміть, наприклад, хоча б альпінізм і скелелазіння.
Якщо ви читаєте книги про тих, хто ходить у гори складними маршрутами,
скажіть, чи багато у них радісних та щасливих миттєвостей?
Навпаки, вони повні страждань.
Насправді, у них йдеться про обмороження, нездатність йти
і важкість дихання -
холодні та вимогливі умови.
Натомість якщо б люди намагались бути просто веселими,
то коли б вони дісталися до вершини,
вони б сказали: "Це було жахливою помилкою.
Я ніколи цього не повторю".
(Сміх)
"Замість цього сяду собі десь на пляжі і попиватиму мохіто".
Та попри все люди спускаються вниз,
набираються сил і знову підіймаються.
Якщо розглядати альпінізм як приклад,
то він навіює безліч думок.
Він показує, що для нас важливо дійти до кінця, до вершини.
Він засвідчує, що ми боремося з викликами.
Він доводить, що існують й інші фактори,
які спонукають нас до певної праці або поведінки.
Особисто я почав роздумувати над цим
після зустрічі з одним студентом.
Це був мій колишній студент, який закінчив науку кілька років тому.
Одного дня він прийшов до університету
і розповів мені таку історію:
понад два тижні він працював над презентацією в PowerPoint.
Він мав роботу у великому банку,
який саме готувався до об'єднання і злиття.
Той хлопець наполегливо працював над цією презентацією -
графіки, таблиці, дані.
Щодня він засиджувався допізна,
і за день до кінцевого терміну
надіслав PowerPoint презентацію своєму шефові,
який відписав йому ось що:
"Гарна презентація, але об'єднання скасовано".
Хлопець страшенно засмутився.
Хоча працюючи над презентацією,
був цілком щасливий.
Щовечора він насолоджувався своєю роботою,
засиджуючись допізна, вдосконалюючи свою PowerPoint презентацію.
Однак звістка про те, що ніхто її не побачить, вельми засмутила його.
Так я задумав зробити експеримент:
дослідити результати нашої праці.
Для початку ми провели невеличкий експеримент,
під час якого дали людям конструктор Леґо і попросили збудувати щось.
Деяким людям ми дали кубики Леґо та сказали:
"Чи хотіли б ви збудувати іграшку-Біонікл за три долари?
Ви отримаєте за це три долари".
Люди погоджувалися і будували з Леґо.
Коли вони завершували, ми забирали їхній витвір і клали під стіл,
запитуючи "Чи ви б сконструювали ще один, цього разу за 2,70 долари?"
Якщо вони відповідали "так", то ми давали їм ще один.
Укінці ми запитували:
"Хочете збудувати ще один? За 2,40, 2,10 і так далі",
допоки люди не казали: "Більше ні. Це не вартує моїх зусиль".
Ми назвали це змістовною умовою.
Люди будували один Біонікл за іншим.
Коли вони закінчували, ми ставили їхні витвори під стіл.
І сказали, що в кінці експерименту
візьмемо всі ці Біонікли та розберемо їх,
покладемо назад у ящики і використаємо для наступного учасника.
Була й інша умова.
На неї мене надихнув Девід, мій студент.
Цю умову ми назвали Сізіфовою умовою.
Пригадуєте історію про Сізіфа?
Покараний богами, він штовхав один і той самий камінь вгору,
та щоразу, коли вже майже досягав кінця,
камінь скочувався униз, і Сізіф був змушений починати знову.
Можете вважати це символом безплідної праці.
Якби він штовхав камінь на різні схили,
він відчував би принаймні якийсь прогрес.
Можливо, ви дивились фільми про ув'язнених?
Іноді охорона знущається над в'язнями,
змушуючи їх викопувати ями,
а коли в'язень завершує, йому наказують закопати її і викопувати знову.
Тут йдеться про циклічну версію,
коли раз у раз робиш одне й те саме,
що дуже демотивує.
Саме це ми вчинили при другій умові нашого експерименту.
Ми запитали людей, чи хочуть вони збудувати Біонікл за три долари.
І якщо вони погоджувались, то будували його.
Потім ми запитували, чи хочуть вони побудувати ще один за 2.7 долара.
І якщо вони погоджувались, ми давали їм новий набір.
А поки вони будували,
ми розбирали тільки-що завершений.
Коли вони завершували наступний виріб,
ми запитували, чи погоджуються вони збудувати ще, цього разу на 30 центів менше.
Якщо вони погоджувались, ми давали їм збудований та розібраний нами виріб.
Тобто це був нескінченний цикл:
вони будували - ми нищили у них на очах.
Тепер порівняємо результати обох умов.
У першому випадку
люди зібрали більше Біоніклів - вони збудували 11 проти 7
у порівнянні між змістовною та Сізіфової умовами.
До речі, умова не мала великого значення.
Люди не лікували рак чи будували мости.
Люди будували Біонікл за копійки.
До того ж, кожен знав, що їх скоро розберуть.
Тобто насправді у їхній роботі не було ніякого змісту.
Але навіть невеличкий зміст позначився на результатах.
Тоді ми провели іншу версію цього ж експерименту.
Тепер
ми не просили людей щось робити,
ми просто описали їм ситуацію, так само як я описую її зараз для вас,
і попросили їх спрогнозувати результат.
Що отримали?
Люди передбачили правильний напрям, а не саме значення.
Люди, яким просто розповіли про експеримент,
сказали, що при змістовній умові буде збудовано приблизно на одну іграшку більше.
Тобто люди розуміють, що зміст важливий,
вони просто не розуміють величини впливу,
ступеню важливості.
Також ми придивлялись і до іншої інформації.
Якщо задуматись, то деяким людям подобається складати Леґо, іншим - ні.
І ви можете зауважити, що люди, яким подобається складати Леґо,
збудують більше іграшок навіть за менші гроші,
тому що вони отримують більше насолоди від процесу.
А люди, яким Леґо подобається менше, збудують менше іграшок,
тому що їхнє задоволення менше.
Саме це ми виявили при змістовній умові.
Існувала чудова кореляція між тими, кому подобається Леґо,
і кількістю збудованих іграшок.
А що ми бачимо за Сізіфової умови?
При такій умові немає жодної відповідності.
Жодного співвідношення між вподобаннями і кількістю збудованих іграшок,
що приводить мене до висновку, що,
розбираючи іграшки на очах у людей,
ми руйнували будь-яке задоволення, яке вони могли б отримати від діяльності.
Ми з самого початку знищували його.
Як тільки я закінчив експеримент,
я поїхав до великої програмістської компанії в Сіетлі.
Я не можу сказати вам її назву, але це дуже велика компанія в Сіетлі.
Одна група її працівників була розміщена в окремій будівлі.
Їх попросили зробити новий інноваційний продукт для компанії.
А за тиждень до моєї появи,
до цієї групи з 200 інженерів прийшов директор
і закрив проект.
Я стояв перед 200 найзасмученішими людьми, з якими мені колись доводилось спілкуватись.
Я описав їм експерименти з Леґо,
і вони зізналися, що почуваються так, наче щойно пройшли цей експеримент.
Я запитав:
"Хто з вас тепер буде запізнюватись на роботу?"
І всі підняли руки.
Я запитав: "Хто з вас буде йти з роботи раніше ніж зазвичай?"
І всі підняли руки.
Тоді я запитав: "Хто додасть "не дуже законні" речі до свого звіту?"
Ніхто не підняв руки,
але вони запросили мене на обід і показали, що вони можуть зробить зі своїми звітами.
Потім я запитав:
"Що може зробити директор, щоб ви не були такими засмученими?"
Програмісти запропонували багато різних ідей.
Вони сказали, що директор може попросити їх зробити презентацію для компанії,
поділившись результатами їхньої роботи за останні два роки та подальшими планами.
Може запитати в них, який аспект їхніх технологій
можна використати в інших підрозділах організації.
Може запропонувати їм зробити прототипи наступного покоління
і перевірити, як вони працюватимуть.
Але річ у тім, що всі їхні ідеї
вимагатимуть додаткових зусиль і мотивації.
Я гадаю, що директор не зрозумів, наскільки важлива змістовність.
Якщо директор, як і учасники нашого експерименту,
думав, що змістовність не суттєва,
тоді він міг не перейматися
і заявити: "Сьогодні я повів вас у цьому напрямі,
а тепер поведу в іншому,
все буде гаразд".
Але якщо ви розумієте, який важливий зміст,
тоді ви усвідомите, що потрібно
витратити час, енергію та зусилля,
щоб довести людям, що їхня праця важлива.
Наступний експеримент був дещо іншим.
Ми взяли аркуші паперу з випадковими літерами
і попросили людей знайти пари з однакових, розташованих поруч літер.
Таким було завдання.
Люди зробили перший аркуш.
А потім ми запитали, чи вони не проти зробити наступний аркуш за меншу оплату,
і наступний ще за меншу і так далі...
У нас було три умови.
За першої умови, люди писали на аркуші своє ім'я.
Далі треба було знайти всі парні літери і віддати експериментатору.
Той дивився на аркуш, проглядаючи його зверху донизу,
угукав і відкладав убік.
За другою умовою люди не писали свого імені.
Дослідник дивився на аркуш,
брав його і, не аналізуючи,
просто клав на купу з іншими паперами.
Просто брав аркуш і відкладав його.
За третьою умовою
дослідник отримував аркуш і відразу клав його у знищувач паперу.
Що сталося у всіх цих трьох умовах?
На цьому екрані я покажу, на якій оплаті люди зупинились.
Малі значення показують, що люди працювали більше. Вони працювали довше.
За умови визначеності люди працювали доти, доки вартість не знизилась до 15 центів.
При 15 центах за сторінку вони зупинились.
За умови зі знищувачем паперу цифра зросла двічі - 30 центів за сторінку.
І це збігається з результатом, який ми отримали раніше.
Ви знищуєте зусилля людей, результати їхньої праці,
ви не даєте їм задоволення від роботи.
Крім того, я хочу зазначити, що
за умови зі знищувачем паперу люди могли шахраювати.
Вони могли виконувати роботу не дуже добре,
тому що розуміли, що її і так знищать.
Тобто перші аркуші, мабуть, ви зробите добре,
але потім, побачивши, що ніхто їх не перевіряє,
ви старатиметеся менше й менше.
За умови зі знищувачем паперу
люди могли згодитись працювати більше і отримати більше грошей,
витрачаючи при цьому менше зусиль.
А як щодо умови з ігноруванням?
Чи буде умова з ігноруванням схожа на визначену умову чи радше на умову зі знищувачем паперу?
А може десь посередині?
Результат близький до "знищувача паперу".
Отже маємо дві новини: добру і погану.
Погана новина - ігнорувати досягнення людей
майже так само погано, як і знищувати їхню роботу у них на очах.
Нехтування дає той самий результат.
Добра новина ось яка: якщо ви просто поглянете на результати,
проглянувши їх та угукнувши,
цього вистачить,
аби значно покращити людську мотивацію.
Тобто гарна новина - це те, що додати мотивації не так важко як здається.
Погана новина - знищити мотивацію
ще простіше,
і якщо ми цьому не зарадимо заздалегідь, то матимемо клопіт.
Це все стосовно негативної мотивації
і того, як її уникнути.
У наступній частині я розповім про позитивну мотивацію.
У США є магазин IKEA.
IKEA - це супермаркет із добрими меблями, які потрібно довго збирати.
(Сміх)
Не знаю, як у вас, але щоразу, як я їх збираю,
це забирає багато часу, коштує чимало зусиль, ще й нічого не ясно.
Я складаю деталі неправильно.
Не можу сказати, що мені подобаються ці штуки.
І не певен, що мені подобається процес.
Але коли я завершую, ці меблі від IKEA подобаються мені
більше ніж інші.
Є стара оповідка про суміші для кексів.
Коли в 40-х почали робити перші суміші для кексів,
то брали порошок і просто клали його у коробку,
і потім пропонували домогосподаркам висипати його, додати води,
перемішати, поставити в пічку і - вуаля! - ви отримали кекс.
Але ці суміші не стали дуже популярні.
Люди не хотіли їх купувати.
Виробники замислились над можливими причинами.
Можливо кекс був несмачний.
Ні, кекси були дуже смачні.
Насправді ж покупці не затрачали достатньо зусиль.
Це було так просто, що ніхто не міг запропонувати такий кекс гостям,
мовляв: "Це мій пиріг".
Ні, ні, ні. Це був чийсь пиріг.
Це те саме, що купити його у крамниці.
Він не сприймався як власний.
Що тоді зробили?
З суміші виключили яйця і молоко.
(Сміх)
Тепер ви мусите розбити яйця і додати їх до суміші.
Далі відміряти молоко і додати його, перемішуючи це все.
Тепер це був ваш пиріг. Тепер все було добре.
(Оплески)
Зараз порозмірковуємо трішки над ефектом IKEA,
який змушує людей трохи попітніти,
але дає їм більше задоволення від роботи.
Як дослідити цю проблему?
Ми попросили людей скласти орігамі.
Ми дали їм інструкцію, як складати орігамі,
а також аркуш паперу.
Всі були новачками і збудували щось потворне -
зовсім не схоже на жабу чи журавля.
Тоді ми сказали: "Насправді це орігамі належить нам.
Ви працювали на нас, але ми продамо його вам.
Скільки ви готові заплатити за нього?"
Ми оцінювали, скільки люди були готові за них заплатити.
Існувало два типи людей.
Ті, хто складав орігамі,
і ті, хто не складав, а просто спостерігав.
Ми виявили, що "складальники" думали,
що в них вийшли чудові орігамі,
і були готові заплатити за них уп'ятеро більше,
ніж люди, які просто оцінювали їх.
А тепер скажіть, якщо б ви були "складальниками",
як би ви думали: "О, мені подобається це орігамі, але я знаю, що нікому більше воно не сподобається"?
чи "Мені подобається це орігамі, і воно сподобається всім"?
Яке твердження точніше?
Виходить, що "складальникам" не просто подобається орігамі -
вони вважають, що всі сприймають його так само.
Вони впевнені, що їхній виріб до вподоби кожному.
Згодом ми спробували відтворити ефект IKEA.
Ми все ускладнили.
Дали те саме завдання,
але зробили його важчим, приховавши інструкцію.
Згори на аркуші була намальована невеличка діаграма, як згинати орігамі.
На цьому ми зупинились.
Тепер завдання було складніше. І що сталось?
З об'єктивних причин, орігамі стали ще потворнішими, адже завдання ускладнилося.
Порівнявши ці вироби з простішими орігамі,
ми побачили те ж саме: "складальникам" вони подобалися більше, ніж оцінювачам.
Зі складнішою інструкцією
ефект був більшим.
Чому? Тому що тепер "складальникам" їхні вироби подобались більше.
Вони доклали більше зусиль.
А оцінювачі? Їм вироби подобались ще менше.
Адже вони були потворніші, ніж у першому варіанті.
Ось як ми оцінювали наші досліди.
Тепер подумайте про дітей.
Уявіть собі, що я запитаю вас: "За скільки ви продасте своїх дітей?"
Ваші спогади, близькість і таке інше.
Більшість скаже: за багато, багато грошей -
у добрі часи.
(Сміх)
А тепер уявіть собі трішки іншу картину.
Уявіть, що у вас немає дітей,
і одного дня ви прийшли до парку і зустріли дітей,
схожих на ваших власних.
Ви кілька годин з ними бавилися.
А потім, коли ви вже йдете геть, батьки кажуть до вас:
"Агов, поки ви не пішли, якщо вам цікаво, то ці діти продаються".
(Сміх)
Скільки ви заплатите за них тепер?
Більшість людей скаже - не так вже й багато.
Адже наші діти дорогоцінні
не тільки через те, хто вони,
а через те, що вони наші, тому що вони пов'язані з нами,
і ми провели з ними чимало часу.
До речі, якщо ви вважаєте, що інструкції до IKEA не досконалі,
подумайте про інструкції для виховання дітей.
От вони справді заплутані.
(Сміх)
А це мої діти. Звичайно, вони чудові і так далі.
Але вони нагадали мені ще одну річ:
як і ті наші "складальники",
що дивилися на свої шедеври,
ми не усвідомлюємо, що інші люди бачать речі не так як ми.
Мій останній коментар.
Порівняймо Адама Сміта з Карлом Марксом:
Адам Сміт неабияк наголошував на ефективності.
Він навів приклад заводу.
Сміт сказав, що шпилька робиться за 12 етапів,
і якщо одна людина робитиме всі 12 етапів, то продуктивність буде низька.
А от якщо ви дасте одній людині робити перший етап,
іншій - другий етап і так далі,
то продуктивність неймовірно зросте.
Це чудовий приклад, причина промислової революції і ефективності.
Своєю чергою, Карл Маркс
сказав, що захоплення від праці надзвичайно важливе.
Дуже важливо, що люди думають про те, що вони роблять.
Якщо ви робите всі 12 етапів, то ви хвилюєтеся за шпильку.
А якщо робити тільки один і той самий етап, то для вас кінцевий продукт не такий важливий.
Я вважаю, що для промислової революції
Адам Сміт мав більшу рацію, аніж Карл Маркс,
але йдеться про те, до чого ми дійшли
в царині економічних знань.
Що ж трапилось у галузі економіки?
Чи ефективність ще важливіша за зміст?
Я думаю, що ні.
Гадаю, що ми рухаємось до майбутнього,
у якому люди муситимуть вирішити самі,
скільки зусиль, уваги, обережності, почуттів вони чомусь приділятимуть,
чи думатимуть вони про роботу дорогою в офіс, у душі, і так далі.
Що ще несподіваного скаже нам Маркс?
Коли ми думаємо про роботу, то на думку спадають мотивація і оплата як споріднені речі,
але насправді до цього переліку варто додати ще й
значимість, творчість, виклики, відповідальність, ідентичність, гордість, і так далі.
І добра новина в тому, що якщо ми додамо всі ці компоненти і думки про них,
якщо подбаємо про значимість, гордість, мотивацію,
і зробимо це на своєму робочому місці та для наших працівників,
ми зробимо людей продуктивнішими і щасливими водночас.
Щиро дякую.
(Оплески)
Колись ми розв'язували серйозні проблеми.
21 липня 1969 року.
Базз Олдрін вибрався з місячного модуля корабля "Аполло -11"
і спустився на Море Спокою.
Армстронґ і Олдрін були самі,
та їхня присутність на сірій поверхні Місяця
була вершиною конвульсивних колективних зусиль.
Програма "Аполлон" була найбільшою
мобілізацією в мирний час
в історії США.
Щоб дістатися Місяця, НАСА витратило
близько 180 мільярдів доларів за теперішніми мірками,
або 4 відсотки федерального бюджету.
Програма "Аполлон" дала робочі місця
близько 400,000 людей
і зажадала спільних зусиль від 20,000
компаній, університетів та урядових агентств.
Люди вмирали, включно з командою
корабля "Аполлон-11".
Але до завершення програми "Аполлон-11"
24 людини злітали на Місяць.
Дванадцять ходили по його поверхні, 
серед яких був й Олдрін,
а після смерті Армстронґа минулого року,
він лишився найстаршим.
То чому вони полетіли туди?
Чогось надзвичайного вони не принесли:
381 кілограм каміння
і щось, чому ці 24 особи пізніше
надали особливого значення -
нове відчуття крихітності
і крихкості нашого спільного дому.
То чому вони полетіли? Циніки скажуть: тому що
президент Кеннеді хотів показати СРСР,
що його країна володіла кращими ракетами.
Але слова Кеннеді в Університеті Райза 1962 року
дають точнішу відповідь.
(Відео) Джон Ф. Кеннеді: "Дехто спитає, 
чому саме Місяць?
Чому він став ціллю?
Вони також можуть спитати,
нащо видиратися на найвищу гору?
Нащо було 35 років тому 
перелітати Атлантичний океан?
Чому футбольна команда Райзу 
грає за Техас?
Ми вирішили полетіти на Місяць.
Ми вирішили полетіти на Місяць.
(Оплески)
Ми вирішили полетіти на Місяць
у цьому десятиріччі,
а також робити інші речі
не тому, що це легко, а тому, що важко".
Джейсон Понтін: Для сучасників:
"Аполлон" - це не лише перемога
Заходу над Сходом
у холодній війні.
У ті часи найсильнішою емоцією
було здивування, викликане
незвичайною силою технологій.
Вони полетіли, бо то було щось неймовірне.
Приземлення на Місяць трапилося в часи
низки технологічних тріумфів.
У першій половині 20-го століття винайшли
конвеєр та літак,
пеніцилін та вакцину від туберкульозу.
У середині цього ж століття
поліомієліт і віспа були переможені.
Сама технологія наче володіла тим,
що Елвін Тоффлер 1970 року назвав
"прискореним поштовхом".
Більшу частину існування людства
ми не могли рухатися швидше за коня
чи вітрильного човна,
але в 1969 році команда корабля "Аполлон-10"
пролетіла 40,230 кілометрів за годину.
Після 1970-х років жодна людина
не побувала на Місяці.
Ніхто не літав швидше, ніж команда
корабля "Аполлон-10".
Але разом з тим, життєрадісний оптимізм щодо
можливостей технологій згас,
коли великі проблеми, що їх могли б, 
на нашу думку, розв'язати технології:
політ на Марс,
створення чистої енергії, лікування раку
або ліквідація голоду -
виявились неподоланними.
Я пригадую, як спостерігав за 
стартом корабля "Аполлон-17".
Мені тоді було 5 рочків,
і мати сказала не витріщатися
на вогняний вихлоп ракети "Сатурн-5".
Я не чітко розумів, що то був останній
політ на Місяць,
але був абсолютно впевнений у тому, що ще застану
колонії на Марсі.
І тоді фраза: "Щось трапилося
з нашою здатністю розв'язувати проблеми
за допомогою технологій"
стала крилатою.
Її чуєш тут і там.
Ми вже чули її два дні тому тут, на TED.
Таке відчуття, наче технологи відволікли нас,
створивши банальні забавки, як от
iPhone, додатки і соціальні мережі,
а також алгоритми, що пришвидшують
автоматичну торгівлю.
У всьому цьому немає 
нічого поганого.
Вони ж покращили та збагатили наше життя.
Проте не залагодили грандіозних проблем людства.
Що ж трапилося?
Існує суб'єктивне пояснення
від Кремнієвої долини,
яка погоджується, що тепер підтримує 
менш честолюбні компанії
ніж тоді, коли фінансувала
Intel, Microsoft, Apple та Genentech.
Кремнієва долина стверджує, що
ринки самі винні,
зокрема у стимулах, що їх інвестори
пропонують підприємцям.
Кремнієва долина каже,
що венчурне інвестування
змінило напрямок від фінансування
трансформаційних ідей
на користь додаткових
або ж навіть фальшивих проблем.
Але це пояснення не досить добре.
Воно відображає лише проблеми 
у Кремнієвій долині.
Навіть у часи, найменш ризиковані для інвесторів,
вони обирали малі вкладення капіталу,
такі, з якими можна було отримати прибуток
протягом 10 років.
Венчурний капітал завжди намагався
вкладати кошти рентабельно, як-от
в енергетичні технології,
де потреби в капіталі величезні,
а розвиток - довгий і тривалий.
Венчурний капітал ніколи, ніколи
не інвестував у розвиток
технологій, що могли б
розв'язати важливі проблеми,
і ті, від яких немає негайної комерційної вигоди.
Причини, через які ми не можемо розв'язати
важливих завдань,
значно складніші і глибші.
Іноди ми свідомо не зачіпаємо цих питань.
Якби ми хотіли, то могли б полетіти на Марс.
У НАСА навіть є схема такого плану.
Але політ на Марс потяг би 
за собою політичне рішення
із закликами до народу, 
а народ просто не відреагує.
Ми не полетимо на Марс, бо кожен собі гадає,
що є значно важливіші речі,
які можна робити на Землі.
Іноді ми не в змозі залагодити важливих проблем,
бо наша політична система втрачає сили.
На сьогодні менш, ніж 2 відсотки
спожитої світом енергії,
отримують із сучасних
відновлювальних джерел,
таких, як сонце, вітер чи біопаливо.
Менше двох відсотків.
І причина цього виключно економічна.
Вугілля і природний газ дешевші
за сонце та вітер,
а нафта дешевша за біопаливо.
Ми хочемо альтернативні енергетичні джерела
за конкурентними цінами. Таких не існує.
Технологи, впливові бізнесмени
та економісти сходяться на тому, що
національні політики та міжнародні угоди
мають пришвидшувати розвиток альтернативної енергетики:
зокрема, активніше
досліджувати та розробляти джерела енергії,
а також піднімати ціни на вуглець.
Але за теперішнього політичного
клімату немає надії,
що ми побачимо енергетичну політику США
або міжнародні угоди, що підтверджують цю згоду.
Часом великі проблеми, що їх начебто 
спричиняли технології,
були викликані іншими факторами.
Довго вважалося, що голод викликають
проблеми з постачанням харчів.
Та 30 років досліджень довели,
що голод - це політичні кризи,
які, своєю чергою, неабияк 
впливають на розподіл їжі.
Технологічно можна покращити врожайність
чи системи зберігання та транспортування провізії,
але люди і надалі страждатимуть від голоду,
доки існуватимуть неефективні уряди.
Часом такі проблеми не розв'язують тому,
що ми насправді не розуміємо їхньої суті.
Президент Ніксон оголосив війну раку в 1971 році,
та згодом було відкрито
багато різновидів раку,
більшість з яких запекло опиралася лікуванню.
І лише за останні 10 років
ефективні та серйозні способи лікування
почали давати результати.
Труднощі залишаються труднощами.
І неправда, що неможливо розв'язати серйозні
проблеми за допомогою технологій.
Ми можемо і мусимо це зробити, але для цього потребуємо
таких чотирьох елементів:
політичні лідери та громадськість
мають перейматися цими питаннями;
інституції мусять підтримувати їхнє
розв'язання;
ці проблеми повинні мати технологічний розв'язок;
а ми маємо це усвідомлювати.
Місія "Аполон", яка стала
такою собі метафорою
технологічних можливостей розв'язання проблем,
відповідала вищеназваним критеріям.
Та цю модель неможливо 
відтворити в майбутньому.
Надворі не 1961 рік.
Немає ефекту пожвавлення як від холодної війни,
немає такого політика як Джон Кеннеді,
який зміг би вдихнути героїзм у важке та небезпечне,
і немає науково-фантастичного міфу на кшталт
можливості дослідження Сонячної системи.
Натомість політ на Місяць виявився
занадто легкою справою.
Лише три дні польоту.
І насправді це б не залагодило
проблеми.
Ми залишилися на самоті з нашими труднощами,
і у майбутньому їх буде ще важче
розв'язати.
Але ж і викликів нам не бракуватиме.
Щиро дякую.
(Оплески)
Я їжджу по світу з розповідями про Дарвіна,
і зазвичай темою розповіді є
дивне викривлене бачення Дарвіна.
Даний заголовок, дана фраза належить одному критикові, ранньому критикові,
це уривок, який я обожнюю і хотів би вам зачитати.
"Згідно теорії, яку ми повинні визнати, Абсолютне Незнання є творцем;
з цього випливає, що ми могли б сформулювати фундаментальний принцип цілої системи,
таким чином для виготовлення досконалого та гарного механізму
не вимагається знати, як саме він виготовляється.
Такого твердження можна дійти при уважному аналізі, щоб виразити
в стислій формі основної суті Теорії,
і, щоб виразити кількома словами все, що мав на увазі містер Дарвін;
який, через дивне викривлення бачення,
немовби вважає Абсолютне Незнання достатньо придатним,
щоб зайняти місце Абсолютної Мудрості у досягненнях вміння творити."
Так і є. Так і є. І це дивне викривлення.
Памфлет креаціоніста містить в собі таку чудову сторінку:
"Тест другий:
Ви знаєте якусь споруду, яку ніхто не будував? Так/Ні.
Ви знаєте якусь картину, яку ніхто не малював? Так/Ні
Ви знаєте якесь авто, яке ніхто не виготовляв? Так/Ні.
Якщо ви відповіли "Так" хоча б на одне питання, поясність ваш вибір."
Ага! Я маю на увазі, це дійсно є дивним викривленням бачення.
Ви мали б подумати,
що дизайн вимагає розумного дизайнера.
Але Дарвін показує нам, що це не так.
Сьогодні, тим не менше, я розкажу про дивне Дарвінове викривлення,
яке, на перший погляд, збиває з пантелику, але частково є досить важливим.
Згідно цього бачення, ми любимо шоколадний торт, бо він солодкий.
Хлопцям подобаються дівчата, бо вони сексуальні.
Ми обожнюємо немовлят, бо вони такі милі.
І, звичайно, нас розважають жарти, бо вони смішні.
Це все навпаки. Це дійсно так. І Дарвін показує нам чому.
Давайте почнемо із солодкого. Наша пристрасть до солодкого початково пов'язана із наявністю детектора цукру,
так як цукор є висококалорійним, то його калорії просто подразнюють рецептори того, кому цукор до смаку,
якщо на хлопський розум, саме чому ми любимо цукор.
Мед солодкий, тому що він нам подобається, а не "ми любимо мед, бо він солодкий".
Бо, насправді, в меді немає нічого солодкого.
Ви можете дивитися на молекули глюкози, поки не осліпнете,
але не збагнете, чому вони солодкі на смак.
Вам треба заглянути в мозок, щоб зрозуміти, чому вони солодкі.
Тож, якщо ви думаєте, що спочатку був смак солодкого,
а тоді нам почало подобатись солодке,
значить, ви розумієте це хибно; це неправильно. Все достоту навпаки.
Солодке з'явилося через подразнення задіяного рецептора.
Першопочатково у цих юних леді немає нічого сексуального.
І це добре, що немає, бо якби було,
тоді Матінка Природа мала б проблему:
Як тоді, скажіть на милість, можна було б заставити шимпанзе паруватись?
Зараз ви, мабуть, думаєте, що існує рішення: галюцинації.
Це могло б бути одним з рішень, але є швидший шлях.
Просто переконати шимпанзе, що такий вигляд їм подобається,
власне кажучи, їм і подобається.
Ось і все.
Понад шість мільйонів років ми і шимпанзе розвивалися по-різному.
Ми позбулися шерсті, але досить дивно;
що, з тієї чи іншої причини, вони - ні.
Якби так не сталося, можливо, ось такий вигляд вважався би вершиною сексуальності.
Наша пристрасть до солодкого є розвинутим та інстинктивним наданням переваги висококалорійній їжі.
Ця пристрасть не була створена з орієнтацією на шоколадний торт.
Шоколадний торт - це надзвичайний стимулятор.
Цей термін належить Ніко Тінберґену,
який проводив свої славетні експерименти над чайками,
коли відкрив, що краплинка помаранча на дзьобі чайки --
коли він робив цю краплинку більшою,
пташенята клювали його сильніше.
Це був гіперстимул для них, і їм це подобалося.
Скажімо, шоколадний торт ми сприймаємо
як надзвичайний стимулятор для збудження нашого зорового уявлення про солодке.
Є багато надзвичайних стимуляторів; шоколадний торт є одним з них.
Є багато надзвичайних стимуляторів для сексуальності.
І навіть надзвичайний стимулятор для милування. Ось досить хороший приклад.
Важливо, що ми любимо немовлят, і нас не відштовхують, наприклад, брудні підгузки.
Так як немовлята повинні отримувати нашу прихильність, і наш догляд, і вони їх отримують.
До речі, недавнє дослідження показує, що матерям
більше подобається запах брудних підгузок їх власного дитинчати.
Тож природа працює на багатьох рівнях.
А тепер уявіть, якби немовлята не виглядали так, як вони виглядають, якщо б вони виглядали так,
тоді ми б вважали милим саме такий вигляд,
ви можете подумати, о боже, чи хотів би я коли-небудьобняти таке.
Це дивне викривлення.
Ну і нарешті про смішне. Моя відповідь буде такою самісінькою, такою самісінькою.
Цей випадок досить складний, бо не очевидний. Тому я залишив його на кінець.
Не зможу вам пояснити докладно.
Але якщо дивитися з точки зору еволюції, ви, мабуть, гадаєте, яка ж це важка робота --
брудна робота, хтось повинен її робити --
так важливо дати нам таку могутню, внутрішню винагороду, коли ми досягаємо успіху.
Гадаю, ми знайшли відповідь - я та декілька моїх колег.
Мозок винагороджується нейросистемою
за таку брудну й нудну роботу.
Наше пояснення такої точки зору в тому,
що радість тут полягає в усуненні дефектів.
У мене замало часу, щоб пояснити це докладно,
я лише скажу, що тільки деякі види усунення несправностей винагороджуються.
Ми використовуємо гумор як певний вид нейронаукового зонду,
вмикаючи та вимикаючи почуття гумору, натискаючи перемикач для одного жарту --
зараз не смішно..о, це вже смішніше..
зараз ввімкнемо ще трішки більше.. тепер не смішно --
таким чином, ми можемо дізнатися щось
про архітектуру мозку,
функціональну архітектуру мозку.
Вперше про це заговорив Метью Харлі . Ми називаємо це моделлю Харлі.
Він - науковець в комп'ютерній галузі, Реджінальд Адамс є психологом, і ще є я,
ми разом пишемо про це книгу.
Дуже дякую.
Я думаю, що
кожен соціальний працівник в Африці
доходить до моменту в своїй кар'єрі,
коли хоче просто взяти всі гроші,
зібрані на певний проект -
можливо це шкільна чи тренінгова програма -
спакувати в валізу,
сісти на літак, який пролітає
над найбіднішими селищами країни,
і почати викидати ці гроші з вікна.
Бо для досвідченого гуманітарного 
працівника
ідея, щоб віддати непотрібну готівку
у руки найбідніших людей на Землі,
не звучить божевільно,
а навпаки - дуже схвально.
Зі мною таке трапилося 10 років тому,
і, на щастя, саме тоді я дізналась,
що така ідея насправді існує,
і, можливо, саме цього 
потребує система допомоги.
Економісти називають це 
безумовним грошовим переказом,
і це дійсно так: це готівка,
яка ні до чого не прив'язана.
Уряди розвинених країн
займаються цим протягом десятків років,
але тільки тепер, коли є більше фактів
і нові технології, можна зробити це
моделлю надання допомоги.
Досить проста задумка, правда ж?
Отож, чому я десять років допомагала
бідним по-іншому?
Чесно, я думала, що зроблю більше добра
бідним, маючи гроші,
ніж бідні можуть зробити собі самі.
У мене було два припущення.
Одне, що бідні люди є бідними частково
через те, що вони неосвічені
і не приймають правильних рішень;
і друге, що нам треба люди, такі як я, щоб
вияснити, що їм потрібно, 
і доставити їм це.
Як виявилось, дані показують зовсім інше.
Останнім часом дослідники аналізували, що
стається, коли бідним людям дають готівку.
Численні дослідження показують,
що люди користуються грошовими переказами,
щоб покращити своє життя.
Вагітні жінки з Уругваю купують кращу їжу
і народжують здоровіших дітей.
Чоловіки зі Шрі-Ланки інвестують у бізнес.
Дослідники, які вивчали 
нашу роботу в Кенії,
виявили,що люди вкладали гроші в майно,
домашню худобу, обладнання, ремонт,
і вони побачили приріст в доході
від бізнесу та фермерської справи
через рік після надання готівки.
Жодне з цих досліджень не показало,що люди
витратили більше на випивку чи цигарки,
чи що вони працювали менше.
В дійсності вони працюють більше.
Наразі це все матеріальні потреби.
У В'єтнамі люди похилого віку 
використовують
отриману готівку на купівлю домовини.
Як людина, яка сумнівається, 
що Маслоу мав рацію,
я вважаю цей вибір
на користь духовних потреб
вкрай смиренним.
Не знаю, чи я обрала б їжу,
знаряддя чи труну,
що наштовхує на запитання:
Наскільки добре нам вдається 
розподіляти ресурси
за бідних?
Чи виправдані наші витрати?
Розглянемо емпіричні факти
про те, що трапляється, 
коли ми допомагаємо людям
так, як самі вважаємо за потрібне.
Одне дуже ґрунтовне дослідження
розглянуло програму в Індії,
що дає живу худобу найбільш
нужденним людям,
і виявило, що 30% отримувачів
обміняли і продали худобу, яку їм дали,
за готівку.
Справжня іронія в тому,
що на кожні 100 доларів,
які ця програма дала комусь 
у вигляді товарів,
вони витратили ще 99 доларів,
щоб це зробити.
Що якби натомість ми впровадили 
схему видачі готівки -
чи то від гуманітарних організацій,
чи від когось з нас -
безпосередньо в руки бідним.
Сьогодні троє з чотирьох кенійців
користуються мобільними грошима,
які є банківським рахунком,
що його підтримує
будь-який мобільний телефон.
Відправник може сплатити 1,6% комісії
і одним кліком
надіслати кошти просто 
на рахунок отримувача
без жодних посередників.
Як технології, що роблять
революцію
у нашому житті,
технологія платежів у бідних країнах
може зробити революцію
в галузі гуманітарної допомоги.
Вона поширюється так швидко, що можна
уявити, як вона сягне мільярдів
бідних людей з усього світу 
в такий спосіб.
Саме це ми почали робити в 
організації GiveDirectly.
Ми є першою організацією,
що надає готівку бідним.
Ми відправили готівку 35 000 сільських
жителів у Кенії
та Уганді
разовим платежем - 1 000 доларів
на сім'ю.
Ми підшукували найбідніших людей
у найбідніших селах, 
а в цій частині світу
це ті, які живуть в будинках,
зроблених з багна та соломи,
а не з цементу й заліза.
Скажімо, що це ваша сім'я.
Ми з'являємось на порозі вашого дому
з телефоном на базі Android.
Питаємо, як вас звати, фотографуємо вас
і вашу халупу,
швидко визначаємо GPS-координати.
Того ж вечора ми шлемо 
всі дані в "хмару",
де всю інформацію перевіряє
незалежна команда, яка користується,
наприклад, супутниковими знімками.
Тоді ми повертаємось, продаємо
вам звичайний сотовий телефон,
якщо його у вас досі немає,
а через кілька тижнів
надсилаємо на нього гроші.
Те, що ще п'ять років тому
здавалось неможливим,
тепер можна робити продуктивно
і без корупції.
Що більше готівки ми даємо бідним
і що більше переконуємось, що це працює,
то більше маємо задуматись над тим,
як змінити всю схему допомоги.
Сьогодні допомогу часто надають
за принципом
"ми робимо хоч якесь добро".
Коли ми задоволені
таким принципом,
коли кажемо собі, що надавати допомогу
краще, ніж не надавати взагалі,
то ми часто інвестуємо неефективно
у власні ідеї, які здаються 
нам інноваційними,
тратимо гроші на написання звітів,
на квитки на літак і позашляховики.
А що якби ми мислили ось так:
чи здатні ми зробити щось краще,
ніж безпосередньо дати людям грошей?
Організаціям треба було б 
довести, що
вони роблять більше корисного для бідних,
ніж бідні можуть самі собі зробити.
Звісно, надання готівки
не створить суспільних благ -
не викорінить хвороби,
не збудує впливових інституцій -
але так ми можемо встановити вищу планку
нашої допомоги окремим сім'ям,
щоб покращити їхнє життя.
Я вірю в гуманітарну допомогу.
Я вірю, що в більшості 
випадків - це краще,
ніж взяти й викинути гроші з літака.
Водночас я цілком певна,
що замість того, щоб 
надавати гуманітарну допомогу,
краще дати гроші безпосередньо бідним.
Сподіваюсь, що колись так і буде.
Дякую.
(Оплески)
Я на глибині 45 метрів під землею в одній із нелегальних вугільних шахт Ґани.
Повітря густе від спеки та пилу,
важко дихати.
Я відчуваю, як мене зачіпають спітнілі люди, які проходять повз мене
у темряві, але було настільки темно, що нічого більше я не могла побачити.
Я чую голоси, але здебільшого в шахті
була какофонія чоловічого кашлю
і звуку, з яким розбивали каміння примітивним знаряддям.
Так само, як інші, я одягнула дешевий ліхтар,
який був прив'язаний до моєї голови еластичною понищеною ґумкою.
Я ледь можу розпізнати слизькі сучки дерев,
що трималися на стіні на висоті одного метра
і вели десятки метрів углиб землі.
Коли моя рука зісковзнула, я раптом пригадала шахтаря,
якого я зустріла кілька днів тому, котрий не втримався
і упав на глибину багатьох метрів тієї шахти.
Поки я стою і розповідаю вам сьогодні,
ці чоловіки все ще там глибоко в шахті,
вони ризикують своїм життям, не отримуючи платні чи компенсації,
і часто помирають.
Я змогла вибратися з тієї шахти і повернутися додому,
але їм, найправдоподібніше, це ніколи не вдасться, тому що вони потрапили в рабство.
Протягом останніх 28 років я проводжу документальні дослідження
місцевих культур у понад 70 країнах
на шести континентах, а у 2009 я мала велику честь
бути єдиним представником на виставці "Самміту Миру" у Ванкувері.
Серед усіх дивовижних людей, яких я там зустріла,
був прибічник ННО (неприбуткової недержавної організації) "Звільнімо рабів",
яка займається викоріненням рабства у сучасному світі.
Ми почали розмову про рабство, і я справді
почала вникати в цю проблему,
так як я, звичайно, знала, що воно існує у світі,
але не до такого ступеня.
Після того, як ми закінчили розмову, я почувала себе жахливо
і, чесно кажучи, мені було соромно через те, що я не знала
про це лиходійство у наш час. Я подумала,
раз я не знаю, то скільки ще людей цього не знають?
Ця думка почала мене мучити, отож через кілька тижнів
я полетіла в Лос-Анджелес, щоб зустрітися з директором
організації "Звільнімо рабів" і запропонувати їм свою допомогу.
Так розпочалася моя подорож у рабство сьогодення.
Дивно, але я раніше бувала у багатьох з цих місць.
Деякі з них я навіть вважала своїм другим домом.
Та цього разу я побачила їхні "скелети у шафі".
За найскромнішими підрахунками у світі
сьогодні більше 27 мільйонів є рабами.
Ця кількість є удвічі більшою за кількість людей, вивезених з Африки
протягом усієї трансатлантичної работоргівлі.
Сто п'ятдесят років тому раб-землероб
коштував приблизно три річні зарплати
американського робітника.
Це на сьогодні дорівнює приблизно 50 000 доларів.
Однак сьогодні цілі покоління сімей можуть бути продані в рабство
через навіть невеликий борг, що дорівнює 18 доларів.
Дивно, але рабство дає щорічний прибуток
у понад 13 млрд. доларів у цілому світі.
Багатьох обманули фальшивими обіцянками
про хорошу освіту, кращу роботу, і лише потім вони дізналися,
що їх примушують працювати без платні,
погрожують жорстокістю, та що вони не можуть звідти вирватися.
Сьогодні рабство схоже на торгівлю,
оскільки продукція, яку виготовляють поневолені люди, має цінність,
а люди, які її виготовляють, не мають.
Рабство існує скрізь, практично, у всьому світі,
і все ж, воно є незаконним у цілому світі.
В Індії та Непалі мені показали печі для випалювання цегли.
Дивне та приголомшливе видовище,
наче я потрапила у древній Єгипет або Пекло, яке описував Данте.
За температури 54 градуси за Цельсієм
чоловіки, жінки, діти, цілі сім'ї,
вкриті товстим покривом пилу,
машинально складали собі на голови цегли,
десь по 18 на раз, і несли їх
від палючих печей до вантажівок за сотні метрів від них.
Омертвілі від монотонності та виснаження,
вони працюють тихо, виконуючи це завдання знову і знову
по 16 або 17 годин на день.
Не було перерв, щоб поїсти чи попити води,
і сильне зневоднення спричинило
проблеми зі сечовипусканням.
Спека та пил були такими сильними,
що мій фотоапарат став навіть гарячим на дотик
і перестав працювати.
Кожні 20 хвилин я мусила бігати до нашої машини,
щоб почистити його та охолодити,
щоби відновити його роботу. І коли я сиділа там,
я подумала, що моя камера має краще ставлення,
ніж ці люди.
Коли я повернулася туди, мені захотілось плакати,
але аболіціоніст, який був поруч зі мною, швидко схопив мене
і сказав: "Лізо, не роби цього. Просто не роби цього тут".
Він дуже чітко пояснив мені, що вияви емоцій
є дуже небезпечними у місцях, як це,
не лише для мене, але для них.
Я не могла запропонувати їм будь-якої безпосередньої помочі.
Я не могла дати їм грошей, нічого.
Я не була громадянином тієї країни.
Я могла цим поставити їх у гірше становище,
ніж те, в якому вони вже були.
Я мала у всьому розраховувати на організацію "Звільнімо рабів"
на їхню систему по визволенню рабів,
і я вірю, що вони це зроблять.
Щодо мене, то мені потрібно було чекати, поки не доберусь додому,
щоби дійсно відчути, як моє серце крається.
У Гімалаях я знайшла дітей, які носили каміння
кілометрами вниз по гірській місцевості
до вантажівок, які чекали на дорогах внизу.
Великі листи каміння були важчими за дітей,
які їх несли,
і діти несли їх на своїх головах,
використовуючи зроблені вручну упряжі з палиць, мотузки
та рваної тканини.
Дуже важко бути свідком чогось такого гнітючого.
Як ми можемо вплинути на щось таке таємне
і водночас поширене?
Дехто навіть не знає, що він поневолений.
Люди працюють по 16-17 годин на день без будь-якої платні,
тому що це було стилем усього їхнього життя.
Вони не мають з чим це порівняти.
Коли ці селяни оголосили свою свободу,
рабовласники спалили усі їхні будинки.
Я маю на увазі, що у цих людей немає нічого,
і вони були настільки нажахані, що хотіли здатися,
але жінка з центру згуртувала їх, щоб продовжити боротьбу,
а аболіціоністи
допомогли їм взяти кар'єр в оренду.
Так що тепер вони роблять ту ж виснажливу роботу,
але роблять її для себе і отримують за неї платню,
і роблять її на свободі.
Секс торгівля - ось що часто спадає нам на думку,
коли ми чуємо слово "рабство",
і через те, що весь світ про це знає,
мене попередили, що мені буде небезпечно працювати над розв'язанням проблем
саме у цій індустрії.
У Катманду мене супроводжували жінки,
які раніше були самі в сексуальному рабстві.
Вони вели мене вузенькими сходами вниз
до того брудного, тьмяно освітленого люмінесцентними лампами підвалу.
Це не був бордель, як такий.
Це було більш схоже на ресторан.
Ресторани з кабінками, як їх називають у торгівлі,
є центрами примусової проституції.
Кожен з них має маленькі приватні кімнати, де рабів,
жінок, разом з молодими дівчатами і хлопцями,
деяким навіть по 7 років,
примушують розважати клієнтів,
аби ті купували більше їжі та алкоголю.
Кожна кабінка є темною та задимленою,
вона відрізняється лише номером, намальованим на стіні,
та відділена одна від одної фанерою та шторою.
Працівники тут часто терплять трагічне сексуальне насильство
з боку своїх клієнтів.
Коли я стояла майже в темряві, я пригадую відчуття
цього моментального гарячого страху, і в цей момент
я могла лише уявити, що напевно це як
потрапити у пастку до пекла.
У мене був лише один вихід: сходи, якими я сюди прийшла.
Там не було задніх дверей.
Не було вікон достатньо великих, щоб пролізти.
У цих людей не було виходу взагалі,
і оскільки ми торкнулися такої важкої теми,
важливо зазначити, що рабство, зокрема сексуальне,
існує недалеко від нас.
Десятки сотень людей є поневоленими в землеробстві,
в ресторанах, в домашній прислузі.
Список можна продовжувати.
Нещодавно газета Нью-Йорк Таймз повідомила, що
від 100 000 до 300 000 американських дітей
продають у сексуальне рабство кожного року.
Ця проблема навколо нас. Ми просто не бачимо цього.
Текстильна промисловіть - це ще одне, що спадає на гадку,
коли чуємо про роботу рабів.
Я була в селах в Індії, де цілі сім'ї були в рабстві
у торговців шовком.
Це - портрет сім'ї.
Пофарбовані у чорне руки - батькові,
а сині та червоні руки - його синів.
Вони змішують фарбу у цих величезних барелях
і занурюють шовк у цю рідину руками аж до ліктів,
а фарба є токсичною.
Мій перекладач розповів мені їхню історію.
"У нас немає волі," - вони сказали.
"Однак ми все ж надіємося, що зможемо колись покинути цей будинок
і піти кудись в інше місце,
де ми зможемо отримувати платню за фарбування".
За підрахунками понад 4 000 дітей
перебувають у рабстві на озері Вольта,
найбільшому у світі штучному озері.
Коли ми вперше туди приїхали, я пішла швидко оглянути місцевість.
Я побачила те, що здавалося сімейною риболовлею на човні,
двоє старших братів, кілька молодших дітей - схоже, чи не так?
Неправда. Усі вони були рабами.
Дітей забирають від їхніх сімей,
вони стають жертвами торгівлі людьми і вважаються зниклими безвісти.
Їх примушують працювати нескінченними годинами на цих човнах
в озері, навіть якщо вони не вміють плавати.
Цій дитині вісім років.
Коли наш човен наближався, він тремтів
від страху, що човен зачепить його маленьке каное.
Він завмер від страху, що може впасти у воду.
Скелетоподібні гілки дерев, занурені в озеро Вольта,
часто зачепаються за сітку для риболовлі. І стомлених,
переляканих дітей кидають у воду,
щоб вони розплутали сіті.
Багато з них тоне.
Скільки він себе знає, його примушували працювати
на озері.
До смерті наляканий своїм господарем, він не втече,
і оскільки з ним поводилися так жорстоко усе його життя,
він передає цю жорстокість молодшим рабам,
якими він керує.
Я зустріла цих хлопчиків о п'ятій ранку,
коли вони втягували свої останні сіті,
але вони працювали з 1 години ранку
в холодну вітряну ніч.
Важливо зазначити, що ці сітки важать
більше, ніж півтонни, коли заповнені рибою.
Я хочу позанйомити вас з Кофі.
Кофі було звільнено з рибацького села.
Я познайомилася з ним у притулку, де організація "Звільнімо рабів"
реабілітує жертв рабства.
Тут я його сфотографувала, коли він приймав ванну,
охоче лиючи воду з великих відер собі на голову.
І чудовою новиною є те,
що поки ми тут сьогодні сидимо і розмовляємо,
Кофі повернувся до своєї сім'ї,
а ще кращим є те, що його сім'ї дали знаряддя,
щоб заробляти на життя і тримати дітей у безпеці.
Кофі є втіленням можливості спасіння.
Ким він стане у подальшому житті, знаючи, що хтось захистив його
і здійснив зміни у його житті?
Їдучи по дорозі в Ґану
з партнерами організації "Звільнімо рабів",
помічник аболіціоністів раптом під'їхав на мопеді
до нашого позашляховика і постукав у вікно.
Він сказав нам їхати за ним ґрунтовою дорогою в джунґлі.
Коли дорога закінчилася, він наполіг на тому, щоб ми вийшли з машини
і сказав водієві швидко їхати звідси.
Потім він вказав на стежку, яку було ледь видно,
і сказав: "Ось стежка. Ідіть".
Коли ми йшли стежкою, ми відпихали вбоки ліани,
які перешкоджали нам йти, і після години ходьби
побачили, що стежину залило нещодавніми дощами.
Я підняла фотоапарат над головою,
адже ми входили у води, які сягали мені до грудей.
Після наступних двох годин ходьби, звивиста стежка
раптом закінчилася відкритою галявиною, і перед нами
було багато ям
розміром з футбольне поле,
кожна з яких була заповнена працюючими рабами.
Багато жінок були з дітьми, які були прив'язані поясами до їхньої спини,
поки самі промивали золотоносний пісок,
бродячи в отруєній ртуттю воді.
Ртуть використовують у процесі відділення золота від руди.
Ці працівники перебувають у рабстві у шахті
в іншій частині Ґани.
Коли вони вийшли із шахти, то були повністю мокрі
від власного поту.
Я пам'ятаю їхні стомлені, налиті кров'ю очі,
адже багато з них були під землею протягом 72 годин.
Шахти приблизно 90 метрів завглибшки, а вони виносять
важкі мішки з камінням, яке пізніше транспортують
в інше місце, де каміння будуть розколювати,
щоб вилучити золото.
На перший погляд, чоловіки, які розколюють каміння, здаються
могутніми чоловіками, але коли придивитися,
можна побачити, що дехто, кому пощастило менше, працюють на межі своїх можливостей,
і діти також.
Усі з них є жертвами травм, хвороб та жорстокості.
Насправді, дуже правдоподібним є те, що цей мускулистий чоловік
уже через декілька років стане таким, як оцей хворий на туберкульоз
та отруєний ртуттю.
Це Мануру. Коли його батько помер,
його дядько насильно забрав його працювати зі собою в шахту.
Після смерті дядька Мануру успадкував його борги,
які далі примушують його залишатися рабом у шахтах.
Коли я його зустріла, він вже працював у шахтах
14 років. Свою ногу він поранив
під час нещасного випадку в шахті.
Деякі суворі лікарі кажуть, що його ногу потрібно ампутувати.
До того ж, Мануру хворий на туберкульоз,
однак його все ж день за днем примушують працювати
у тій шахті.
І все ж, навіть зараз він мріє, що колись стане вільним
та отримає освіту з допомогою місцевих активістів,
таких як організація "Звільнімо рабів".
Ось яка рішучість
в умовах неймовірно малих шансів,
яка вселяє мені тільки подив.
Я хочу пролити світло на проблему рабства.
Коли я працювала над цією проблемою,
я привезла зі собою багато свічок,
і з допомогою мого перекладача
я поділилася з людьми, яких фотографувала,
що хочу висвітлити їхні історії
та їхнє становище.
Коли це стало безпечним для них і для мене,
я зробила ці знімки.
Вони знали, що ви будете розглядати їхні фотографії
у цілому світі.
Я хотіла, щоб вони знали, що ми докажемо їм,
і зробимо все, що зможемо,
щоб допомогти змінити їхнє життя.
Я по-справжньому вірю, що, якщо ми почнемо бачити одне одного,
як рівних людей, тоді стане дуже важко
стерпіти таке звірство, як рабство.
Це фотографії не проблем, а людей,
справжніх людей, як ви і я, які заслуговують
тих же прав, гідності та поваги
у своєму житті.
Не минає жодного дня, коли б я не думала
про цих багатьох чудових людей, з якими так жорстоко поводяться,
і з якими я мала велику честь познайомитися.
Я надіюсь, що ці фотографії пробудили силу
у тих, хто оглядав їх, у людей таких, як ви,
і надіюсь, що та сила розпалить вогонь,
і той вогонь проллє світло на проблему рабства,
бо без того вогню звір рабства
буде продовжувати жити в тіні.
Щиро вдячна.
(Оплески)
Протягом довгого часу
існувала я і моє тіло
Я була наповнена історіями,
прагненнями, потягами,
мріями про майбутнє.
Я намагалась
не бути наслідком свого жорстокого минулого,
але та прірва, яка вже з'явилась
між мною та моїм тілом
була його досить важливим наслідком.
Я завжди намагались стати чим-небудь, ким-небудь.
Ці спроби були моїм існуванням.
Моє тіло часто стояло на шляху.
Я була ходячою головою.
Роками я носила лише капелюхи.
Це був спосіб відчувати наявність голови.
Спосіб виявлення себе в світі.
Я хвилювалась, що якщо я зніму капелюха
Я більше не буду існувати.
Одного разу мій психіатр сказав мені:
"Єва, ти приходиш до мене вже протягом двох років
і, кажучи правду, я ніколи не думав, що ти маєш тіло."
Весь цей час я жила в місті,
тому що, якщо чесно,
Я боялась дерев.
У мене не має дітей,
тому що голови не народжують.
Діти, насправді, не з'являються з роту.
Оскільки я немала жодних зачіпок за своє тіло,
Я почала розпитувати жінок про їхніх тіла -
в основному, про їхні вагіни,
тому що я вважала, що вагіни відіграють важливу роль.
Це спонукало мене написати "Монологи вагіни",
що привело мене до одержимої і невпинної
розмови про вагіни усюди, де я була.
Я розмовляла про це з незнайомцями.
Одного разу на сцені,
я, фактично, ввійшла в вагіну.
Це був справжній екстаз.
Я злякалась, стала збуджена,
я стала одержимою людиною,
невтомною вагіною.
Я сприймала своє тіло, як річ,
річ, яка могла швидко рухатись,
яка доповнює інші речі,
багато речей, усі одразу.
Я сприймала своє тіло як iPad чи авто.
Я керувала ним та вимагала чогось від нього.
Обмеження не існували. Воно було непереможним.
Його потрібно було завоювати та керувати ним, як Землею.
Я не прислухалась до нього;
так само як не організувала його і не скеровувала.
Я не мала терпіння до свого тіла;
я обмежила його формою.
Я була жадібною.
Я брала більше, ніж моє тіло могло мені запропонувати.
Коли я була стомлена, я випивала більше кави.
Коли мені було страшно, я йшла в ще небезпечніші місця.
Так, звичайно, були моменти, коли я була вдячна своєму тілу,
так як у жорстоких батьків
інколи наступають моменти доброти.
Мй батько був дуже добрий до мене
на приклад, на моє шістнадцятиліття.
Я чула, як час від часу, люди шепотіли,
що мені слід любити моє тіло,
так я навчилась, яким чином це робити.
Я була вегетеріанкою, не пила і не курила.
Але все це було лише більш витонченим способом
маніпулювати своїм тілом
подальше роздвоєння,
наче вирощування овочів на автомагістралі.
Результатом розмов про мою вагіну стало те,
що багато жінок стало розповідати мені про їхні-
їхні історії про їхні тіла.
Насправді, їхні історії підштовхнули мене до подорожей
і я побувала в більше ніж 60 країнах.
Я почула тисячі історій,
і я змушена сказати, завжди була нагода,
коли жінки могли поділитсь зі мною
про той момент. коли вони відділились від свого тіла-
коли вони залишили домівки.
Я чула про жінок, до яких чіплялись у ліжку
яких били у їхніх містах,
яких залишали вмирати на парковках,
яких обливали кислотою у їхніх кухнях
Деякі з них просто замовкли і зникли.
Інші зійшли з розуму, розізлились як я.
Під час подорожі
мені виповнилося 40 і я почала ненавидіти свої тіло,
що, до речі, було позитивним моментом,
тому що, для того щоб його ненавидіти, воно повинно хоча б існувати.
Мій живіт- це те, що я ненавиділа.
Це було доказом, що я дойшла до тої межі,
що стала старою, не привабливою та не ідеальною
або пдхожу під вже сформований погляд на тіло.
Мій живіт був доказом, що я не впоралась,
що зазнала невдачу, що я розбита.
Моє життя наповнилось спробами позбутись його і одержимістю позбутись його.
По суті, це стало крайністю
на стільки, що я написала про це п'єсу.
Але чим більше я про це говорила,
тим більше конкретизованим і фрагментованим моє тіло ставало.
Воно стало розвагою, новим видом товару,
який я продавала.
Далі я поїхала ще кудись.
Я поїхала туди,
куди я думала, я знаю.
Я вирушила до Демократичної Республіки Конго.
Там я почула історії,
які витіснили усі інші історії.
Я почула історії,
які пройшли через моє тіло.
Я дізналась про манленьку дівчинкку,
котра постйно мочилась під себе,
тому що вона була згвалтована
багатьма солдатами.
Я дізналась про 80-річну бабусю,
ноги якої були переломані і вивернуті з суглобв
і зав'язані в неї на голові,
оскільки так її гвалтували солдати.
Таких історій є тисячі
і в багатьох жінок залишились дірки на їх тілах-
дірки, фістули-
які були наслідком війни-
дірки в їх душах.
Кожна моя клітина чи нерв були пронизані цими історіями,
та будучи відвертою,
Я не спала протягом трьох років.
Усі історії почали кровоточити разом.
Гвалтування планети Земля,
розграбування корисних копалин,
пошкодження вагін-
все це більше не розмежовувалось
один від одного чи від мене.
Військові гвалтували шести-місячних дітей,
для того щоб інші країни
могли отримати доступ до золота і колтану
для своїх IPhone і комп'ютерів.
Моє тіло не лише стало найманою машиною,
але і було відповідальним зараз
за руйннування тіл інших жінок
в божевільній гонці створення нових машин,
щоб підтримувати швидкість і необхідність моєї машини.
Потім у мене був рак-
чи я дізналась, що в мене рак.
Він з'явився як птаха, яка на швидкості
врізалась в віконну шибку.
Раптом я усвідомила, що в мене є тіло,
тіло, яке кололи,
в яке встромляли і проколювали,
тіло, яке розрізали,
тіло, з якого вийняли органи,
транспортували, переставили і відновили,
тіло, яке просканували,
в яке встромили трубки,
тіло, яке нашпигували хімікатами.
Рак зруйнував
стіну мого відключення.
Раптово я усвідомила, що криза мого тіла-
це криза всього світу,
і це не трапиться пізніше,
це відбувається зараз.
Раптом мій рак став раком, який був всюди,
рак жорстокості, рак жадності,
рак, що поглинає людей,
які проживають поруч з хімічними заводами, які, зазвичай, бідні,
рак в легенях шахтарів,
рак внаслідок стресу від недосягнення мети,
рак після прихованих травм,
рак в замкнутих курей і забрудненрї риби,
рак матки у жінок, які зазнали гвалтування,
рак, який повсюди через нашу необережність.
В своїй новій містичній книзі,
"Новий Я, Новий Світ"
письменник Філіп Шеферд сказав,
" Якщо ви відділені від свого тіла,
ви також відділенні від світу,
який, як виявляється, відрізняється від вас
чи існує окремо від вас,
а ніж існуюче середовище,
до якого ви належите."
Перед раком
світ становив щось інше.
Наче я жила в застійному ставку
і рак підірвав валун,
який розмежовува мене з великим морем.
Зараз я плаваю у ньому.
Зараз я лягаю на траву
і трусь на ній,
і люблю бруд на моїх ногах
Тепер я здійснюю щоденні прогулянки
до однієї верби на березі р.Сена,
і мені недостатньо зелених полів
в чагарниках за межами м. Букаву.
І коли ллє дощ,
я кричу та бігаю навкруги.
Я розумію, що все пов'язане,
і шрам, по всій довжині мого тіла,
це наслідок землетрусу.
Я була там серед інших трьох мільйонів жителів на вулицях Порто-Пренс.
І вогонь, що палав в мені
на третій день після шести процедур хіміотерапії,-
вогонь, що горить
в лісах по всьому світу.
Я знаю, що нарив,
який утворився на рані після операції,
16 унцій гною-
це забруднена Мексиканська затока,
а всередині мене залиті нафтою пелікани
і мертва риба.
Через катетори, які вони запхали в мене без належної анастезії
я кричала від болі,
так як Земля кричить від буріння.
Під час другої процедури хіміотерапії,
захворіла моя мама
і я поїхала відвідати її.
Говорячи про приналежність,
єдине, що вона хотіла перед смертю-
це дістатись додому
біля її улюбленої Мексиканської затоки.
Ми привезли її додому,
і я молилась, щоб нафту на прибило на її берег
до того, як вона помре.
І я вдячна, цього не сталось.
Вона тихо померла в її улюбленому місці.
Через декілька тижнів я була в Новому Орлеані,
моя подруга, чарівна та віруюча,
сказала, що бажає вилікувати мене.
Я була вдоволена.
Я прийшла до неї, це було вранці,
і ранкове Новоорлеанське сонце просочувалось крізь штори.
Моя подруга готувала цю велику вазу,
я запитала: "Що це?"
І вона відповіла: "Це для тебе.
Завдяки квітам вона є чарівна,
а завдяки меду- солодка."
Я запитала: "Але для чого тоді вода?"
І говорячи про приналежність,
вона сказала: "О, це Мексиканська затока."
І я відповіла: "Так, звичайно, це вона."
Приїхали інші жінки і вони сіли в круг,
Міхаелла омила мою голову святою водою.
Вона співала, я маю на увазі, все її тіло співало.
інші також заспівали,
вони молились за мене і мою маму.
Як тільки я почула теплу воду затоки на голові,
я усвідомила, що в ній
все найкраще і найгірше.
Жадність і нерозсудливість,
які призвели до вибуху бурових свердловин.
Це все брехня, яку говорили
до і після.
Мід, доданий до води, робив її солодкою,
нафта робила її брудною.
Моя голова була лиса
і тепер було зручно без капелюха.
Це була моя сутність,
що танула на колінах Міхаелли.
Сльози, що не відрізнялись від води в затоці,
котились по моїй щоці.
І я, врешті-решт, відчула своє тіло.
Сумно,
що це забрало стільки часу.
Я знайшла своє місце
і величезна відповідальність
звалилась на мене, після того як я знайшла себе.
Це тривала, руйнівна війна в Конго
і байдужість цілого світу.
Це були жінки з Конго,
які саме зараз повстали.
Мама, що пішла
в той момент,
коли я народилась.
Усвідомлення того,
що я на межі зі смертю-
так само, як Земля, наша мати
ледь тримається,
так само як 75 % населення планети
ледве зводить кінці з кінцями,
так само,
як існує секрет виживання.
Те, чого я навчилась-
пов'язане з увагою та ресурсами,
які кожен заслуговує.
Це вірні друзі
і любляча сестра.
Це розумні лікарі та прогресивна медицина,
це хірурги, які знають що робити.
Це сравді чудові медсестри, яким мало платять.
Це магічні цілителі та аромомасла.
Це люди, які прийшли з заклинаннями та ритуалами.
Це видіння майбутнього
і того, за що боротися,
тому що я знаю, ця боротьба- не лише моя власна.
Це мільйони віруючих.
Це тисячі слів "аллелуя"
і мільйони "ом".
Це злість,
божевільний гумор,
багато уваги, образ.
Це енергія, любов і радість.
Все це.
Все це.
Все це
в воді, в світі, в моєму тілі.
(аплодисменти)
Усе це -- прості предмети:
годинники, ключі, гребінці, окуляри.
Це ті речі, які жертви геноциду у Боснії
взяли з собою у свою останню подорож.
Нам всім знайомі ці звичні,
повсякденні речі.
Той факт, що деякі з жертв брали з собою
особисті речі на зразок
зубної пасти чи щітки,
є явною ознакою того,
що вони не мали уявлення
про те, що з ними трапиться.
Зазвичай їм казали, що їх обміняють
на військовополонених.
Ці речі були знайдені
у багатьох масових похованнях
на моїй батьківщині,
і навіть зараз судмедексперти
займаються ексгумацією тіл
із щойно знайдених масових поховань,
через 20 років після війни.
Можливо, найбільших з тих,
що були знайдені.
Впродовж чотирьох років конфлікту,
який на початку 90-х
спустошив боснійську націю,
близько 30 000 громадян,
здебільшого цивільних,
зникли безвісти,
швидше за все, були вбиті.
А ще 100 000 було вбито
під час бойових дій.
Більшість із них було вбито
або на початку військових дій,
або наприкінці війни,
коли безпечні зони ООН,
такі як Сребрениця,
були захоплені сербською армією.
Міжнародний кримінальний трибунал
виніс багато вироків
за злочини проти людяності та геноцид.
Геноцид -- систематичне і навмисне
руйнування расової,
політичної, релігійної
чи етнічної групи.
Здебільшого під геноцидом
розуміють вбивство,
але це також руйнування власності людей,
їхнього культурного спадку,
і, зрештою, навіть згадки
про те, що вони існували.
Геноцид -- не лише вбивство,
це заперечення ідентичності.
Сліди залишаються завжди --
ідеальних злочинів немає.
Завжди є рештки загиблих,
які більш довговічні,
ніж їхні крихкі тіла,
і наша вибіркова пам'ять
про них, яка тьмяніє.
Ці речі знайдено
у численних масових похованнях,
і головною метою цієї 
колекції речей
є унікальний процес
ідентифікації тих,
хто зник під час вбивств,
першого акту геноциду
на європейській землі
з часів Голокосту.
Жодне тіло не повинне
залишатись незнайденим
чи невпізнаним.
Вже знайдені речі,
які жертви брали з собою
на своєму шляху до страти,
акуратно почистили, проаналізували,
зареєстрували та зберігають.
Тисячі артефактів запаковані
у білі пластикові пакети
на зразок тих,
що ви бачили в детективах.
Ці предмети використовують як інструмент
для візуальної ідентифікації жертв,
а ще їх використовують
як дуже цінний експертний доказ
у слідствах з військових злочинів,
що тривають.
Тих, хто вижив, іноді запрошують
для спроб фізичної ідентифікації
цих речей,
але фізичний пошук --
це надзвичайно складний,
неефективний та болючий процес.
Як тільки судмедексперти,
лікарі та юристи
закінчать роботу з цими об’єктами,
вони стають сиротами історії.
Багато з них знищують, вірте чи ні,
або вони просто лишаються на полицях,
подалі від нашого зору та пам’яті.
Декілька років тому я вирішив
фотографувати кожну окрему знайдену річ,
щоб створити архів зображень,
який легко зможуть проглянути
ті, хто вижив.
Як оповідач, я люблю
віддавати суспільству.
Я хочу зробити більше,
ніж підвищити обізнаність.
У цьому випадку дехто може
впізнати ці речі,
або принаймні їхні фотографії залишаться
постійним, неупередженим
та точним нагадуванням
про те, що сталося.
Фотографія – це співпереживання,
і близькість цих предметів
гарантує співпереживання.
У цьому випадку я лише знаряддя,
експерт, якщо хочете,
а результатом є фото,
наближене до документу так,
як це взагалі можливо.
Коли впізнають усіх зниклих безвісти,
залишаться лише їхні тіла,
що гниють в могилах,
та ці повсякденні речі.
У своїй простоті
ці речі – останнє свідоцтво
тотожності жертв,
останнє постійне нагадування про те,
що ці люди колись існували.
Велике спасибі.
(Оплески)
Я хочу запросити вас у інший світ.
І хочу поділитись з вами
історією любові, яка розпочалась 45 років тому
у найубогіших закапелках Індії,
до людей, які живуть менш ніж на один долар у день.
Я відвідував найбільш елітні, чванливі
та дорогі навчальні заклади Індії.
Вони мало не зруйнували мене.
Я міг стати ким завгодно:
дипломатом, вчителем, лікарем.
Усе було можливим.
Також, хоча по мені цього не скажеш, я був переможцем чемпіонату Індії з сквошу
протягом трьох років.
(Сміх)
Переді мною стелився цілий світ.
Все було для мене можливим.
За що б я не брався - усе виходило.
Та якось мене взяла цікавість.
Я вирішив спробувати жити і працювати в селі.
Просто спробувати сільського побуту.
Отож у 1965 році
я став свідком найжахливішого голодомору в індійському штаті Біхар.
Я уперше в житті побачив виснаження, смерть,
і людей, які вмирали з голоду.
Це змінило моє життя.
Я повернувся додому
і сказав своїй матері:
"Я хочу жити і працювати в селі".
Мати впала в кому.
(Сміх)
"Що з тобою?
Перед тобою цілий світ, ти можеш обрати найкращу роботу,
натомість ти хочеш жити і працювати в селі?
Чи ти з глузду з'їхав?"
Я відповів: "Ні, я отримав найкращу освіту.
Вона навчила мене думати.
І я хотів би віддавати щось людям
по-своєму".
"Що ж ти робитимеш в селі?
Ні роботи, ні грошей,
ні безпеки, ні перспектив".
Я сказав: "Я хочу жити там
і копати криниці протягом п'яти років".
"Копати криниці протягом п'яти років?
Ти навчався у найдорожчих школі та університеті Індії
і хочеш копати криниці протягом п'яти років?"
Вона дуже довго не розмовляла зі мною,
бо вважала, що я підвів свою родину.
Натомість,
мені відкрились неймовірні знання та вміння,
якими володіють найбідніші верстви населення,
про які ніколи не чув широкий загал,
яких ніколи не визнавали, не поважали
та не використовували у великих масштабах.
Тож я вирішив заснувати Коледж для Босоногих -
коледж лише для бідних.
Цінності бідних людей
мали бути виражені у цьому коледжі.
Коли я вперше приїхав у це село,
до мене прийшли старійшини
і спитали: "Ти втікаєш від поліції?"
Я відповів: "Ні".
(Сміх)
"Ти провалив іспит?"
Я відповів: "Ні".
"Тобі не вдалось отримати державну роботу?" Я відповів: "Ні".
"Що ти тут робиш?
Чому ти сюди прийшов?
Система освіти в Індії
орієнтує тебе на Париж, Нью-Делі та Цюрих;
що ти робиш у цьому селі?
У тебе є якісь проблеми, про які ти замовчуєш?"
Я сказав: "Ні. Я насправді хочу заснувати коледж
лише для бідних.
Те, що важливо для бідних верств, ляже в основу цього коледжу".
Тоді старійшини дали мені одну дуже влучну і глибоку пораду.
Вони сказали: "Будь ласка,
тільки не приводь нікого з науковими ступенями та дипломами
до свого коледжу".
Тож це єдиний коледж в Індії,
до якого, будучи кандидатом наук чи магістром,
ви не потрапите.
Вам мусили відмовити у вступі, ви мали провалитись на іспитах або вилетіти з коледжу,
аби потрапити до нашого закладу.
Ви мусите працювати руками.
Ви мусите поважати працю.
Мусите довести, що ви маєте уміння,
яке принесе користь громаді.
Отож, ми заснували Коледж для Босоногих
та по-новому визначили, що таке фаховість.
Хто є фахівцем?
Фахівець - це особа,
якій властиві компетентність,
впевненість та віра.
Шукач води є фахівцем.
Бабка-повитуха
є фахіцем.
Звичайний гончар є фахівцем.
Ці фахівці живуть по всьому світу.
Ви знайдете їх у найвіддаленіших селах планети.
Ми подумали, що до цих людей слід привернути увагу загалу
і показати, що їх знання та вміння
універсальні.
Їх слід використовувати, їх слід впроваджувати,
навколишньому світу слід довести,
що ці знання та вміння
актуальні і в наш час.
Наш коледж
сповідує спосіб життя та праці Махатми Ґанді.
Ви споживаєте їжу на землі, ви спите на землі, ви працюєте на землі.
Жодних угод, жодних письмових контрактів.
Ви можете прожити зі мною 20 років або ж піти геть завтра.
І ніхто не отримує більш ніж 100 доларів на місяць.
Ви приходите заради грошей - Коледж Босоногих для вас закритий.
Ви приходите заради праці та випробування -
Коледж Босоногих для вас відкритий.
Пробуйте, творіть нові ідеї - ось чого ми від вас хочемо.
Яку б ідею ви не мали - приходьте і спробуйте її втілити.
Неважливо, якщо ви зазнали невдачі.
Побитий, знеможений - ви починаєте спочатку.
Це єдиний коледж, де вчитель є учнем,
а учень - вчителем.
Це єдиний коледж, який не видає дипломів.
Вашу фаховість визначає громада, якій ви служите.
Вам не потрібен папірець, який висітиме на стіні,
і свідчитиме, що ви інженер.
Коли я розповідав про це,
мені казали: "Доведи нам, що це справді можливо. Чим ти займаєшся?
Усе це словоблудство, якщо ти не можеш втілити цю ідею на практиці".
Отож, ми заснували перший Коледж для Босоногих
у 1986 році.
Його збудували 12 Босоногих архітекторів,
які не вміють читати і писати.
Коледж збудований на $1.50 за кв. м.
150 людей жили і працювали там.
У 2002 році вони отримали Архітектурну премію Аґа Хана.
Але потім нас запідозрили у тому, що ми скористались послугами архітектора.
Я сказав: "Так, архітектори зробили креслення.
проте коледж збудували Босоногі архітектори".
Тож ми були єдиними, хто повернув нагороду розміром 50 000 доларів,
тому що нам не вірили,
і ми гадали, що вони зводять наклеп
на Босоногих архітекторів Тілонії.
Я звернувся до лісника -
впливового, дипломованого експерта -
і запитав: "Що ви можете збудувати на цьому місці?"
Він мигцем глянув на ґрунт і відповів: "Забудьте. Це неможливо.
Воно того не варте.
Води нема, ґрунт кам'янистий".
Це мене збентежило.
Тоді я сказав: "Добре, піду пораджусь зі старим чоловіком з села".
Я спитав його: "Що мені тут вирощувати?"
Він спокійно глянув на мене і відповів:
"Оце збудуй тут, оце там, це постав тут і все запрацює".
Так усе виглядає сьогодні.
Дійшло до даху,
і всі жінки сказали: "Забирайтесь геть.
Нехай чоловіки забираються геть, бо ми не хочемо, щоб вони дізнались про наш спосіб
зробити дах водонепроникним".
(Сміх)
Трохи пальмового цукру, трохи сечі,
та деяких інших, невідомих мені складових.
І дах справді не тече.
З 1986 року не протікав жодного разу.
Це технологія, яку жінки не відкривають чоловікам.
(Сміх)
Це єдиний коледж,
який працює виключно на сонячній енергії.
Вся електрика у ньому від сонця.
45-кіловатні сонячні панелі на даху.
Сонце дає всю необхідну енергію на наступні 25 років.
Допоки сонце світить,
проблем з електроенергією у нас не буде.
Та дивовижно, що
ці панелі встановив
священик, індуський священик,
який закінчив усього вісім класів початкової школи -
ніколи не був у середній школі, ніколи не був в університеті.
Про сонячну енергетику він знає більше,
ніж будь-хто, кого я знаю. Гарантую.
Якщо завітаєте до Коледжу Босоногих, то побачите, що їжа також
готується від сонця.
Цю сонячну плитку сконструювали
жінки,
неписьменні жінки,
які насправді вигадали
найскладнішу сонячну плитку.
Це параболічна сонячна плитка.
На жаль, вони майже наполовину німці -
надто вже ретельні.
(Сміх)
Індійські жінки не бувають настільки ретельними.
З абсолютною точністю
вони можуть виготовити ще одну таку плитку.
Тож ми маємо 60 порцій їжі, двічі на день,
приготованих на сонячних плитках.
У нас є стоматолог -
бабуся, неписьменна. Вона стоматолог.
Вона дбає про зуби
семи тисяч дітей.
Технологія Босоногих:
був 1986 рік - без допомоги інженерів та архітекторів
ми збираємо дощову воду з дахів.
Зовсім мало води втрачається.
Вода з усіх дахів стікає
до резервуару на 400 000 літрів.
Ані краплі не втрачено.
Навіть після чотирирічної посухи в нашому студмістечку буде вода,
тому що ми збираємо дощову воду.
60% дітей не ходять до школи,
через те, що мусять доглядати худобу -
овець, кіз.
Щоденна робота по господарству.
Тож ми вирішили започаткувати
нічну школу для дітей.
Завдяки нічним школам Тілони
понад 75 000 дітей отримали можливість навчатись.
Це відбувається задля блага дітей,
а не тому, що вчителям так зручно.
Чого ж ми навчаємо в цих школах?
Демократії, громадянських прав та обов'язків,
як правильно відміряти межі своєї ділянки,
як поводитись під час арешту,
що робити, коли хворіє худоба.
Ось чого ми вчимо в нічних школах.
І в цих школах вся електрика також від сонця.
Щоп'ять років
проводяться вибори.
Діти від 6 до 14 років
беруть участь у демократичному процесі
та обирають прем'єр-міністра.
Прем'єр-міністру 12 років.
Вранці вона доглядає 20 кіз,
але ввечері вона - прем'єр-міністр.
Вона має кабінет міністрів:
міністр освіти, міністр енергетики, міністр охорони здоров'я.
І вони контролюють та наглядають
за 150 школами та 7000 дітей.
П'ять років тому вона отримала Всесвітню дитячу премію
і побувала в Швеції.
Уперше покинувши межі свого села.
Ніколи до того не бачивши Швеції.
Вона зовсім не була збентежена тим, що там відбувалось.
Королева Швеції, присутня на церемонії нагородження,
повернулась до мене, і сказала: "Ви можете спитати цю дитину, звідки у неї стільки впевненості в собі?
Їй лише 12 років,
а все це її зовсім не бентежить".
Тоді дівчинка, а вона стояла ліворуч від королеви,
повернулась до мене і глянула королеві прямо у вічі
і сказала: "Будь ласка, скажіть їй, що я прем'єр-міністр".
(Сміх)
(Оплески)
У місцях, де живе чимало неписьменних людей,
ми використовуємо ляльок.
Ми спілкуємось за допомогою ляльок.
Вас вітає Яким Чача.
Йому 300 років.
Він мій психоаналітик. Він мій вчитель.
Він мій лікар. Він мій адвокат.
Він мій спонсор.
Він справді збирає гроші,
вирішує мої суперечки.
Він вирішує мої проблеми в селі.
Якщо в селі зростає напруга,
або падає відвідуваність у школах,
або виникає тертя між вчителем та кимось із батьків,
лялька викликає вчителя та батька і на очах у всього села каже:
"Потисніть одне одному руки,
відвідуваність не має впасти".
Ці ляльки
виготовлені з перероблених звітів Світового Банку.
(Сміх)
(Оплески)
Використовуючи цей децентралізований, відкритий підхід
щодо забезпечення сіл сонячною електрикою,
ми охопили села зі всієї Індії.
Від Ладакхи до Бутану,
повсюди - села з сонячними панелями,
встановленими людьми, які пройшли відповідну підготовку.
Тож ми пішли до Ладакхи,
і спитали там жінку:
тоді, при сорока градусах морозу, вам довелось залишити помешкання,
бо не було де дітись, сніг покрив усе довкола.
І ми спитали цю жінку:
"Яка ж користь для вас
від сонячної електрики?"
Жінка на хвильку замислилась і відповіла,
"Нарешті я бачу обличчя свого чоловіка взимку".
(Сміх)
Афганістан.
В Індії ми засвоїли один важливий урок:
чоловіки непридатні до навчання.
(Сміх)
Чоловіки невтомні,
чоловіки амбітні,
чоловіки неймовірно непостійні,
і всі вони хочуть мати диплом.
(Сміх)
Ця тенденція спільна для всієї планети:
чоловіки хочуть мати диплом.
Навіщо? Тому що вони хочуть залишити село
та податись до міста у пошуках роботи.
Тож ми знайшли чудове рішення:
навчати бабусь.
Який найкращий спосіб поширення інформації
в сучасному світі?
Телебачення? Ні.
Телеграф? Ні.
Телефон? Ні.
Розкажіть жінці.
(Сміх)
(Оплески)
Отож, вперше відвідавши Афганістан,
ми вибрали трьох жінок,
і сказали: "Ми хочемо забрати їх до Індії".
Нам відповіли: "Це неможливо. Вони навіть з кімнат своїх не виходять,
а ви хочете забрати їх до Індії".
Я сказав: "Я піду на поступки. Я візьму їх чоловіків також".
Тож їх чоловіки поїхали з нами.
Звичайно, жінки були значно розумніші за чоловіків.
Через шість місяців,
як ми їх змінили?
Мова жестів.
Не обирайте письма.
Не обирайте усного мовлення.
Оберіть мову жестів.
І через шість місяців
ці жінки стануть інженерами-геліотехніками.
Вони повертаються додому та будують в своїх селах сонячні станції.
Ця жінка повернулась додому
та забезпечила своє село сонячною енергією.
вона провела семінар
про перше село в Афганістані, яке живиться від енергії сонця
завдяки трьом жінкам.
Ця жінка
є дуже незвичною бабусею.
Їй 55 років і вона забезпечила сонячною енергією 200 домівок в Афганістані.
І вони не розвалились.
Вона дійсно поїхала в інженерно-технічний департамент Афганістану
та пояснила його керівнику
різницю між постійним і змінним струмом.
Він цього не знав.
Ці троє жінок навчили 27 жінок
і забезпечили сонячною енергією 100 сіл в Афганістані.
Ми приїхали в Африку
і зробили те ж саме.
Усі ці жінки, з восьми чи дев'яти країн, сидять за одним столом
і спілкуються одна з одною, не розуміючи ні слова,
бо всі вони говорять на різних мовах,
але в них чудова мова тіла.
Вони спілкуються
і справді стають інженерами-геліотехніками.
Я поїхав до Сьєрра-Леоне.
Там зустрів міністра, в глуху ніч
він проїжджав селом.
Він повернувся в село, спитав: "Як це сталось?"
У відповідь: "Є такі дві бабусі.."
"Бабусі?" Міністр не вірив своїм вухам.
"Де вони побували?" "Їздили в Індію і назад".
Міністр пішов прямо до президента.
Спитав: "Ви знаєте про село в Сьєрра-Леоне, яке забезпечує себе сонячною енергією?"
Президент не знав. Наступного дня пів кабінету міністрів з'їхалось подивитись на бабусь.
"Як це сталось?"
Він запросив мене і спитав: "Ти можеш підготувати для мене 150 бабусь?"
Я сказав, "Ні, пане президенте, не можу.
Але вони можуть. Бабусі це зроблять".
Тож він збудував для мене перший Босоногий центр підготовки в Cьєрра-Леоне.
І 150 бабусь навчались в Сьєрра-Леоне.
Гамбія:
ми поїхали туди у пошуках бабусі.
Поїхали в село.
Я знав, яку жінку хочу взяти з собою.
Зібралась громада і сказала мені: "Візьми цих двох жінок".
Я відмовився. Я хотів взяти саме ту жінку.
Мене спитали: "Чому? Вона ж не знає мови. Ти не знаєш її".
Я сказав, "Мені подобаються її жести і те, як вона розмовляє".
"У неї дуже впертий чоловік. Це неможливо".
Покликали чоловіка, приходить:
чванливий, політик, у руці - мобільний. "Ні. Це неможливо".
"Чому ж ні?" - "Гляньте на цю жінку, яка вона красуня".
Я сказав: "Бачу. Вона дуже красива".
"А що як вона втече з чоловіком-індійцем?"
Цього він боявся найбільше.
Я сказав. "Їй буде добре. Вона тобі зателефонує на мобільний".
Від'їждаючи, вона була схожа на бабусю.
А повернулася схожою на тигра.
Вийшовши з літака,
вона говорила з пресою немов бувалий солдат.
Вона впоралась з центральною пресою
і була зіркою.
Коли я знову приїхав туди через шість місяців, я спитав: "Де твій чоловік?"
"Та, десь там. Неважливо".
(Сміх)
Історія успіху.
(Сміх)
(Оплески)
Наостанок скажу лише,
не думаю, що вам слід шукати рішень зовні.
Шукайте їх всередині.
Та дослухайтесь до людей, які показують вам ці рішення.
Такі люди живуть по всьому світу.
Навіть не думайте хвилюватись.
Не слухайте Світового Банку, слухайте людей довкола вас.
У них відповіді на всі запитання світу.
Хочу завершити словами Махатми Ґанді:
"Спочатку вони тебе ігнорують,
потім висміюють тебе,
потім вони борються з тобою,
а потім ти перемагаєш".
Дякую.
(Оплески)
Чарлі Роуз: Ларрі надіслав мені листа,
в якому написав:
ми мусимо зробити все, щоб не виглядати
двома занудами, яким за сорок.
Я подякував йому за комплімент -
(Сміх) -
бо я трохи старший,
а в нього трохи товстіший гаманець, ніж у мене.
Ларрі Пейдж: Ну, дякую.
ЧР: Отож, поговоримо про Інтернет,
а ще побалакаємо про Google,
про пошук
і приватність,
та про твою філософію,
відчуття, як ти зв'язав усі факти в одне ціле,
і те, чому ця мандрівка, що розпочалася
багато років тому,
обіцяє стільки цікавого.
Загалом, ми поговоримо про майбутнє.
Отож, моє перше запитання: На якому етапі перебуває Google
і куди він прямує?
ЛП: Ми про це постійно думаємо.
Наша місія, яку ми сформулювали вже давно -
це організувати наявну в світі інформацію
і зробити її доступною і корисною для всіх.
Нас завжди питають:
і ви справді досі цим займаєтесь?
Я й сам частенько про це задумуюсь
і не зовсім впевнений у цьому.
Але якщо подумати, що таке пошук,
це так непросто -
справді збагнути, що ми хочемо,
зрозуміти інформацію, яка є в світі,
і ми ще тільки на самому початку,
неймовірно.
Ми вже 15 років над цим працюємо,
а роботи - незоране поле.
ЧР: А коли ви закінчите, як воно виглядатиме?
ЛП: Ну, мабуть,
якщо задуматися, куди ми прямуємо -
знаєте, що це ще не кінець? -
бо обробка даних за допомогою комп'ютера - це просто хаос.
Комп'ютер не знає, де ви перебуваєте,
він не знає, що ви робите,
гадки не має, що саме ви знаєте.
Останнім часом ми намагалися
просто зробити так, щоб ваші пристрої працювали,
щоб вони розуміли, в яких ви умовах.
Програма Google Now знає, де ви є,
знає, чого ви можете потребувати.
Треба, щоб комп'ютер працював і розумів вас,
розумів ту інформацію,
але до цього ми ще не дійшли.
Наразі ще все "сире".
ЧР: Скажіть, якщо подивитись на те, чим займається Google,
то яка роль у цьому старт-апу Deep Mind?
ЛП: Компанію Deep Mind
ми щойно придбали.
Це британська фірма.
Спочатку я розкажу вам, як ми туди дісталися -
нам ішлося про пошук,
про те, щоб справді зрозуміти,
спробувати зрозуміти все,
а ще зробити так, щоб комп'ютери не були "сирими"
і справді вас розуміли -
зокрема, дуже важливим був голос.
А якими є найсучасніші технології в галузі розпізнання мовлення?
Не дуже ефективні.
Вони не зовсім вас розуміють.
Тож ми взялися досліджувати машинне навчання,
щоб поліпшити ситуацію.
І це допомогло.
Ми почали з YouTube.
Ми можемо розуміти YouTube?
Але YouTube пройшов машинне навчання
і почав впізнавати котів, сам.
А це важливе поняття.
І ми зрозуміли, що це не просто так.
Якщо ми можемо збагнути, що таке кіт,
то це мабуть дуже важливо.
Отож Deep Mind,
Deep Mind має дуже крутий підхід:
вони проводять навчання
без ніякого нагляду.
Все почалося з комп'ютерних ігор,
можливо, я покажу ролик,
просто грати в комп'ютерні ігри
і вчитися, як це робити на автоматі.
ЧР: Погляньте на комп'ютерні ігри
і те, як машини стають здатні
робити надзвичайні дії.
ЧР: Дивовижно,
що це ж, очевидно,
старі ігри,
але система бачить те ж, що й ви, пікселі,
вона має джойстик і набирає бали,
і навчилася грати в усі ці ігри,
одна й та сама програма.
Вона навчилася грати ці ігри
з надлюдськими показниками.
Досі ми не могли робити щось подібне
з комп'ютерами.
Скажу кілька слів про цю гру.
Це бокс, і програмі спадає на думку,
що вона може притиснути противника до стінки.
Комп'ютер ліворуч,
він безупину набирає бали.
А тепер уявіть, якби такий
інтелект міг допомогти вам із розкладом,
інформаційними запитами чи ще чимось.
І це ще тільки початок,
що страшенно мене тішить.
ЧР: Якщо задуматись над тим, що трапилося
з Deep Mind і боксом,
то ми побачимо, що ми рухаємось
до штучного інтелекту.
Як далеко ми дійшли?
ЛП: На мій погляд,
це одна з найзахопливіших речей,
яку я бачив за своє життя.
Хлопець, який заснував цю компанію, Деміс,
вивчав нейробіологію і комп'ютерні науки.
Він повернувся до університету,
щоб закінчити аспірантуру і вивчати мозок.
Гадаю, що ми є свідками страшенно цікавих досліджень
на межі комп'ютерних наук
і нейробіології -
ми намагаємось зрозуміти,
як наповнити щось інтелектом
і реалізовувати справді цікаві проекти.
ЧР: Але на якому це все рівні нині?
І як швидко ми рухаємось уперед?
ЛП: Наразі це найбільше досягнення -
змусити YouTube розпізнати котів
і щось на кшталт цього,
вдосконалення технологій розпізнання мовлення.
Ми не раз зверталися до машинного навчання,
щоб домогтися поступового поліпшення,
але, як на мене, то дуже цікавий приклад,
бо одна-єдина програма
може виконувати багато різних завдань.
ЧР: Не знаю, чи нам вийде,
але ми маємо зображення кота.
Було б чудово побачити це на власні очі.
Ось як машини дивилися на котів,
і ось якими вони їх побачили.
Чи можемо запустити це зображення:
ЛП: Так.
ЧР: Ось і воно. Бачите кота?
Створений машинами, побачений машинами.
ЛП: Так, справді.
Машина вивчила це, просто переглядаючи YouTube.
Не було ніякого навчання,
жодного поняття кота,
але це зображення кота -
це щось важливе; його розпізнаєте ви -
і його зможуть розпізнати машини.
Ще кілька слів
про пошук.
Все почалося з пошуку, зі спроби зрозуміти умови,
в яких перебувають люди, та їхню інформацію.
Я мав одне відео
на цю тему,
і хочу показати його вам.
(Відео) ["Соя, Кенія"]
Зак Матере: Недавно
я посадив картоплю.
Але раптом саджанці почали одні за одним вмирати.
Я перешукав усі книжки, але нічого не знайшов.
Тоді я вирішив пошукати в Інтернеті.
["Зак Матере, фермер"]
Хвороби картоплі.
На одному з сайтів я прочитав,
що причиною могли бути мурахи.
Там радили: обприскайте рослини деревним попелом.
Через кілька днів мурахи зникли.
Тоді я по-справжньому зацікавився Інтернетом.
Один мій приятель
мріяв розширити свій бізнес.
Тож ми пішли з ним у комп'ютерний клуб
і зайшли на кілька сайтів.
Коли я знову зустрів його, він планував встановити вітряк
біля місцевої школи.
Я почувався гордим,
бо раптом з'явилося щось нове,
чого раніше не було.
Я розумів, що не кожен
має доступ до того,
що і я.
Тоді я подумав, що хотів би мати такий Інтернет,
яким би могла скористатися моя бабуся.
Тоді на думку мені спала дошка для оголошень.
Проста дерев'яна дошка для оголошень.
Коли я знаходжу інформацію через телефон,
я розміщую її
на дошці для оголошень.
Тобто дошка стала таким собі комп'ютером.
Я користуюся Інтернетом, щоб допомагати людям.
Мабуть, я прагну
поліпшити життя
для себе та своїх сусідів.
Чимало людей мають доступ до інформації,
але це не має якихось наслідків.
Я гадаю, що наслідком цього є наші знання.
Коли люди мають знання,
вони можуть знайти рішення
без сторонньої допомоги.
Інформація - це могутній засіб,
але потрібно вміти ним скористатися.
(Оплески)
ЛП: Один цікавий факт про те відео:
ми прочитали про нього в новинах,
знайшли того чоловіка
і зняли той коротенький ролик.
ЧР: Коли я говорю з кимось про тебе,
то ті, хто знайомі з тобою, кажуть:
Ларрі хоче змінити світ,
він вірить, що технологія вкаже нам шлях.
Отже йдеться і про доступ до Інтернету.
Йдеться про мови.
А ще про те, як люди можуть отримати доступ
і втілювати проекти, що змінять їхню громаду.
І це один із прикладів.
ЛП: Так, це правда. Що ж до мене,
то я більше приділяв уваги доступу,
якщо вже мова зайшла про майбутнє.
Ми нещодавно запустили проект Loon Project,
у якому використовуємо повітряні кульки.
На повному серйозі.
Ми покажемо за хвильку відео.
Сьогодні двоє з трьох людей у світі
не мають доступу до швидкого Інтернету.
Ми вважаємо, що цей проект допоможе людям,
і то за невеликі кошти.
ЧР: Це кулька.
ЛП: Так, маєте доступ до Інтернету.
ЧР: Але як ця кулька дає доступ
до Інтернету?
Адже треба було добре помізкувати,
як зробити так,
щоб кульки не треба було
прив'язувати.
ЛП: Так, і це гарний зразок інновацій.
Ми міркували над цією ідеєю
п'ять років, а то й більше,
перед тим, як взялися до неї,
і найбільше нас цікавило,
як запустити точки доступу високо в небо і за невеликі гроші?
Зазвичай використовують супутники,
але їхній запуск займає багато часу.
А ви бачили, як легко запустити кульку
і підняти її в небо.
Знову ж таки, нам допоміг Інтернет -
я пошукав інформацію на цю тему
і дізнався, що 30-40 років тому
хтось запустив кульку,
і вона кілька разів пролетіла довкола Землі.
Тоді я подумав: а чому б не зробити так тепер?
Так і почався наш проект.
ЧР: Але ж ви розраховуєте на милість вітру?
ЛП: Так, але як виявилося,
після того, як ми кілька разів змоделювали погодні умови,
чого раніше, мабуть, не робили,
якщо контролювати висоту, на яку здіймається кулька -
наприклад, надути їх повітрям
чи вдатись до інших способів -
то можна контролювати їхній маршрут.
Тому я думаю, що ми можемо створити всесвітню павутину
з цих кульок, покривши всю планету.
ЧР: Перед тим, як я перейду до майбутнього і транспорту,
теми, яку ви вже вивчили, як свої п'ять пальців,
і до вашого захоплення транспортом,
автоматизованими машинами та роверами,
я хочу поговорити на тему, яку ми вже згадували
тут раніше з Едвардом Сновденом.
Про безпеку і приватність.
Ви ж сто відсотків про це думали.
ЧР: Так, звичайно.
Вчора я бачив фото Сергія з Едвардом Сновденом.
Може, хтось із вас теж його бачив.
Для мене
приватність і безпека - то дуже важливі речі.
Ми розглядаємо їх разом,
мені здається, що приватність є там, де є безпека,
тому я спочатку розповім про безпеку,
бо ви запитали про Сновдена і ту всю ситуацію з ним,
а потім перейду до приватності.
Я страшенно розчарований,
що уряд зробив це
секретно і нічого нам не сказав.
Не думаю, що в нас буде демократія,
якщо ми мусимо захищати вас і наших користувачів
від уряду
через щось, про що ми ніколи не обговорювали.
Я не маю на увазі, що ми мусимо знати,
від якої конкретної терористичної атаки
вони хочуть нас захистити.
Але ми маємо бути в курсі,
якого масштабу може бути цей теракт,
які засоби стеження буде використовувати уряд,
як саме і чому,
а про це, мені здається, ми не говорили.
Тому я думаю, що уряд сам зробив
собі ведмежу послугу,
тримаючи це все в таємниці.
ЧР: Забувши запитати
про це Google.
ЛП: Не Google, а громаду.
Ми мусимо відкрито обговорити цю тему,
інакше наша демократія не працюватиме.
Це просто неможливо.
Тому мені прикро, що Google
мусить захищати вас і наших користувачів
від уряду,
який таємно робить щось, про що ніхто не знає.
Це безглуздя.
ЧР: Справді. І тоді виникає питання приватності.
ЛП: Так, приватність.
Світ змінюється.
Ви носите з собою телефон. Він знає, де ви є.
Про вас існує ціла купа інформації,
ось що важливо,
тому не дивно, що люди ставлять
непрості запитання.
Ми вже довго думаємо про це
і пов'язані з цим проблеми.
Я дещо -
я гадаю, що нам потрібно
дати людям вибір,
показати їм, які саме дані про них збирають -
історія пошуку, дані щодо місця перебування.
Ми тішимося, що маємо в Chrome невидимий режим,
що шукаємо і інших способів,
як дати людям ширший вибір,
щоб вони знали, що відбувається.
Та й, крім того, це дуже просто.
Але я хвилююсь, щоб разом
із брудною водою не виплеснути немовля.
На вашому шоу
я майже зірвав собі голос,
і він досі не відновився.
Сподіваюсь, що після розмови з вами
він повернеться.
ЧР: Якщо я можу чимось допомогти, то кажіть.
ЛП: Добре. Тоді витягайте свою ляльку вуду
і робіть з нею те, що треба.
Але знаєте що?
Я сказав це публічно
і отримав багато інформації.
Ми провели опитування щодо цього захворювання
серед людей зі схожими проблемами.
Я подивився на медичні картки і сказав:
чи не було б чудово,
якби медичні картки всіх людей були доступні
анонімно
для лікарів-дослідників?
І коли б хтось переглядав вашу медичну картку,
якийсь лікар-дослідник,
ви б бачили, який лікар
дивився її і чому,
і, можливо, ви б дізналися,
яку хворобу маєте.
Я гадаю, що якби ми це зробили,
то врятували б 100,000 життів цього року.
ЧР: Звісно. - (Оплески)
ЛП: Тому мене страшенно хвилює те,
що з приватністю в Інтернеті
ми робимо те ж саме, що з медичними картками -
виплескуємо разом із брудною водою немовля.
Ми не задумуємось,
скільки користі було б,
якби люди ділилися інформацією
з потрібними людьми у належний спосіб.
ЧР: Є обов'язкова умова:
люди мусять бути впевнені,
що їхньою інформацією не зловживатимуть.
ЛП: Так. Коли мене спіткав цей клопіт із голосом,
я боявся казати про це іншим.
Але Сергій переконав мене це зробити,
і я радий, що послухав його.
ЧР: Ви й не сподівалися на таку кількість відгуків.
ЛП: Де там, а люди виявилися неймовірно позитивними.
Ми отримали відгуки від тисяч людей
зі схожими захворюваннями,
про які нині бракує інформації.
Тому це була чудова ідея.
ЧР: Перейдемо до майбутнього - то що там у вас
із транспортною системою?
ЛП: Я просто розчарувався в ній,
коли навчався у коледжі в Мічигані.
Я мусив їхати автобусом,
чекати на нього.
А тоді було холодно і падав сніг.
Тоді я провів невеличке дослідження, скільки коштує така система
і відтоді я постійно думаю про транспортні системи.
ЧР: І тоді ж виникла ідея автоматизованого авто.
ЛП: Так, десь 18 років тому я дізнався
про людей, які працюють на автоматизованих машинах.
Ця ідея мене дуже зацікавила.
Такі розробки вимагають чимало часу,
але я страшенно тішуся з того, які це дає можливості
поліпшити світ.
За рік на дорогах травмується понад 20 мільйонів людей.
Аварії - це основна причина смерті людей,
молодших 34 років у США.
ЧР: Тобто ви хочете врятувати життя.
ЛП: Так, а ще зекономити простір
і поліпшити рівень життя.
Половина Лос-Анджелеса - це паркінги і дороги,
половина цілого міста,
та й інші міста не надто відстають.
Дуже безглуздо
так використовувати наш простір.
ЧР: І скільки нам ще чекати?
ЛП: Думаю, зовсім недовго.
Ми вже наїздили добрих 100,000 миль
на повністю автоматизованих авто.
Я страшно тішуся, що все відбувається так швидко.
ЧР: Але ви працюєте не лише над автоматизованими машинами.
Є ще ідея щодо велосипедів.
ЛП: У себе в Google ми вирішили
дати всім безкоштовні велосипеди.
І ця ідея виявилася чудова.
Велосипедисти тепер усюди,
а ровери вже починають зношуватися.
Їх використовують цілодобово.
ЧР: Але ви ще й хочете, щоб на роверах їздили вгорі над вулицею.
ЛП: Ну я подумав: як заохотити людей
частіше їздити на велосипеді?
ЧР: Можемо показати відео.
ЛП: Давайте.
Мене захопила та ідея.
(Музика)
Ось так можна відділити
ровери від машин з мінімальними витратами.
Виглядає дуже круто,
але, якщо серйозно, то я думав про наше університетське містечко,
співпрацю з меріями міст,
про те, як заохотити людей частіше їздити на велосипеді.
І задумався,
як розділити велосипеди і решту транспорту
з мінімальними витратами?
Тоді я пошукав в Інтернеті
і знайшов ось це.
Взагалі-то ми не працюємо
саме над таким проектом,
але він розпалює уяву.
ЧР: Давайте з цим завершимо.
Розкажіть трохи про філософію свого мислення.
Ви маєте ідею [Google X].
Ви не хочете
займатись простими, передбачуваними винаходами.
ЛП: Так, я гадаю,
що багато речей, про які ми сьогодні говорити, є такими,
але насправді -
скористаюсь економічним поняттям доповнюваності -
це коли ви робите щось,
чого не існувало б, якби ви не взялися це робити.
І що більше таких проектів,
то більшого ви досягаєте,
тобто йдеться про те, щоб займатись тим,
що досі вважалося неможливим.
Мені не віриться одне:
що більше я дізнаюсь про технологію,
то чіткіше я розумію, що нічого не знаю.
Є так званий технологічний обрій -
за ним ви бачите речі, якими можете займатися далі,
тобто, що більше ви пізнаєте технології,
то ясніше бачите, що можливо далі.
Ви виявляєте, що кульки є можливими,
бо існує матеріал, з якого можна їх виготовити.
ЧР: Ви мене цікавите ще з однієї причини:
чимало людей
думають про майбутнє,
але вони тільки зазирають в нього і роблять крок назад,
ми не бачимо втілення їхніх ідей.
Мені на думку спадає людина, чиї ім'я вам знайоме,
про яку ви читали - Тесла.
Що ви думаєте з цього приводу?
ЛП: Я гадаю, що недостатньо щось винайти.
Якщо ви щось винайшли,
Тесла винайшов електричний струм, який ми використовуємо,
але так і не зміг донести свій винахід до людей.
Це зробили інші люди.
Через багато років.
Треба поєднати обидві сторони -
працювати над інноваціями і винаходами,
і водночас, щоб компанія
могла отримати від них прибуток,
донести їх до людей
з користю для людства,
подарувати людям надію.
Знаєте, я вражений, наскільки люди
втішилися проектом Loon Project,
бо він подарував надію
двом третім населення людства,
яка не має доступу до Інтернету.
ЧР: Знову ж таки, про корпорації.
Ви один із тих людей, які вважають,
що корпорації є рушіями змін,
якщо ними вміло управляють.
ЛП: Так, мене лякає те,
що більшість людей вважає компанії злом.
Вони мають погану репутацію.
До певної міри, так і є.
Компанії розвиваються поступово,
як це робили 50 років тому
чи 20 років тому.
Це не зовсім те, що нам потрібно.
Ми потребуємо, особливо в галузі технологій,
революційних змін,
а не поступових.
ЧР: Ви колись сказали,
якщо я зрозумів ваші слова правильно,
що ви б задумались над тим,
щоб замість того, щоб віддати свої гроші
на якусь справу,
ви б просто віддали їх Елонові Маску,
бо ви вірите,
що він змінить майбутнє,
і тому ви б -
ЛП: Так, якщо ви хочете полетіти на Марс,
він хоче туди полетіти,
щоб допомогти людству.
Достойна мета, але це компанія,
і вона благодійна.
Ми хочемо робити щось подібне.
Знаєте, у нас, в Google, є чимало працівників,
які розбагатіли.
У сфері технологій люди багато заробляють.
Багато людей у цьому залі доволі заможні.
Ви працюєте, бо прагнете змінити світ.
Хочете поліпшити його.
Чому компанія, на якій ви працюєте,
достойна не тільки вашого часу,
а й грошей?
Але ми не звикли так мислити.
Ми не думаємо про компанії у такий спосіб,
і це прикро,
адже саме компанії забирають найбільше наших зусиль.
Там люди проводять найбільше часу,
там зосереджено найбільше грошей,
тому я б хотів, щоб ми мали більше можливостей
допомогти.
ЧР: Під кінець своїх інтерв'ю
я завжди ставлю одне запитання:
який душевний стан,
яка риса характеру
стала вам у пригоді найбільше?
Руперт Мердок відповідав - цікавість,
інші представники медіа сказали те ж саме.
Білл Ґейтс і Воррен Баффет відповіли - увага.
Який душевний стан,
це вже моє останнє запитання,
дав вам змогу думати про майбутнє
і водночас
змінювати теперішнє?
ЛП: Мабуть, найважливіше -
я стежив за багатьма компаніями
і думав над тим, чому вони не домоглися успіху.
Одні компанії зникали, замість них з'являлися нові.
І я задумався - що вони роблять не так?
Що ці компанії зробили неправильно?
Зазвичай, вони просто не думають про майбутнє.
Особисто я
намагаюся зосередитися на ньому і замислитись,
як виглядатиме майбутнє,
як ми можемо його створити,
і як змусити свою організацію
зосередитися на цьому баченні
і, не гаючи часу, рухатися до нього?
Тому - цікавість,
наша компанія звертає увагу на те,
про що люди, можливо, й не задумуються,
працює над тим, над чим більше не працює ніхто,
адже саме в цьому полягає доповнюваність,
бажання це робити,
йти на такий ризик.
Подивіться на Android.
Мене мучила совість, коли я працював над Android,
на початках.
То був невеличкий старт-ап, який ми викупили.
Ми не займалися проектами такого типу.
І мене мучила совість за те, що я тратив на нього час.
Але я був дурний.
Бо ж то було майбутнє, чи не так?
Над ним варто було працювати.
ЧР: Дуже приємно вас тут бачити.
Дуже приємно слухати ваші слова
і сидіти за столиком поруч із вами.
Дякую, Ларрі.
ЛП: Дякую.
(Оплески)
ЧР: Ларрі Пейдж.
Скільком з вас доводилось заповнювати веб-форми,
де треба було прочитати спотворену послідовність символів, на зразок цієї?
І скільком з вас це здавалось дійсно дратівливим?
Добре, чудово. Насправді, я винайшов це.
(Сміх)
Точніше, я був одним з тих, хто зробив це.
Ця річ називається CAPTCHA.
І її головна мета полягає в том, щоб впевнитись, що той, хто заповнює форму,
є дійсно людиною, а не комп'ютерною програмою,
яка була створена, щоб заповнювати форму мільйони й мільйони разів.
Принцип, за яким вона працює, полягає в тому, що люди,
принаймні зрячі люди,
не мають проблем з прочитанням цих пошкоджених символів,
натомість комп'ютерні програми просто не можуть все ще робити це добре.
Тож, наприклад, у випадку з Ticketmaster,
причина за якою вам необхідно вводити ці покручені символи в тому,
щоб запобігти спекулянтам писати програми,
які можуть купувати мільйони квитків за раз.
CAPTCHA використовується скрізь в Інтернеті.
І через те, що вони використовуються так часто,
точні послідовності довільних символів, які бачить користувач,
бувають не дуже вдалими.
Це приклад зі сторінки реєстрації Yahoo.
Довільні символи, які були показані користувачу:
W, A, I, T, які дійсно звелись до слова (англ. "чекайте").
Але найкраща частина -- це повідомлення,
яке служба підтримки Yahoo отримала 20 хвилин по тому.
Повідомлення: "Допоможіть! Я чекав понад 20 хвилин і нічого не відбулось".
(Сміх)
Ця людина подумала, що треба зачекати.
Це звісно не так погано, як у цьому випадку.
(Сміх)
Проект CAPTCHA - це те, що ми зробили тут в Університеті Карнегі-Мелон понад 10 років тому,
і він використовується усюди.
Дозвольте тепер розповісти про проект, який ми зробили декілька років по тому.
Це певний крок в еволюції CAPTCHA.
Це проект, який ми назвали reCAPTCHA,
що ми також розпочали тут у Карнегі-Мелон,
а потім перетворили у стартап-компанію.
Потім десь через півтора року
Google придбав цю компанію.
Тож дозвольте розповісти про цей проект.
Цей проект розпочався з наступного усвідомлення.
З'ясувалось, що приблизно 200 мільйонів CAPTCHA кодів
щодня вводяться людьми по всьому світу.
Коли я вперше почув це, я дуже пишався собою.
Я думав про вплив, який зробили мої дослідження.
Але невдовзі став почуватись гірше
Справа в тому, що кожен раз, коли ви вводите CAPTCHA,
ви витрачаєте приблизно 10 секунд вашого життя.
І, якщо помножити це на 200 мільйонів,
то виявиться, що людство витрачає приблизно 500 000 годин щодня,
заповнюючи ці дратівливі CAPTCHA коди.
Тож я почувався пригніченим.
(Сміх)
Потім я почав думати: добре, ми не можемо просто позбутись CAPTCHA,
адже безпека Веб залежить від них.
Але потім я почав розмірковувати, чи існує шлях, коли ми зможемо використати це
для чогось корисного людям?
Тож, ось в чому справа.
Коли ви вводите CAPTCHA код, упродовж 10 секунд
ваш мозок робить щось дивовижне.
Ваш мозок робить щось, що комп'ютери не можуть досі зробити.
Чи можемо ми дати вам корисну роботу протягом цих 10 секунд?
Іншими словами,
чи є якась гомогенна проблема, яку комп'ютери ще досі не вміють розв'язувати,
але яку б ми могли розбити на маленькі 10-секундні порції,
таким чином, що коли хтось вводить CAPTCHA,
він розв'язує невеликий шматок цієї проблеми?
І відповідь на це: "так". І це те, що ми зараз робимо.
Тож, можливо ви не знаєте, але сьогодні, коли ви вводите CAPTCHA,
ви не тільки підтверджуєте, що ви насправді людина,
але й додатково допомагаєте нам оцифровувати книги.
Дозвольте пояснити, як це працює.
Існує багато проектів, які намагаються оцифровувати книги.
Google має такий. Інший є в Internet Archive.
Зараз Amazon з Kindle намагаються оцифровувати книги.
В двох словах це працює так:
ви берете стару книгу.
Ви бачили ці штуки, так? Книги?
(Сміх)
Тож ви берете книгу і потім скануєте її.
Сканування книги --
це як зробити цифрові фотографії кожної сторінки книги.
Це дає вам зображення кожної сторінки книги.
Це зображення з текстом кожної сторінки книги.
Наступний крок в процесі --
комп'ютер повинен розшифрувати всі ці слова на зображенні.
Тут використовується технологія ОРС,
оптичного розпізнавання символів,
яка бере зображення тексту
і намагається зрозуміти, що ж за текст там представлений.
Проблема в тому, що ОРС не є досконалою.
Особливо для старих книг,
де чорнила потьмяніли, а сторінки пожовтіли.
ОРС не може розпізнавати багато слів.
Наприклад, для речей, які були написані більше 50 років тому,
комп'ютер не може розпізнати приблизно 30 відсотків слів.
Те, що ми робимо зараз --
це ми беремо всі ці слова, які комп'ютер не зміг розпізнати
і даємо їх людям, щоб ті змогли їх прочитати для нас
в той час, коли вводять CAPTCHA в мережі.
Тож наступного разу, коли ви вводите CAPTCHA, ці слова, що вводите,
насправді походять з книг, які оцифровуються,
що комп'ютер не зміг розпізнати.
І причина, чому зараз ми маємо два слова замість одного,
полягає в тому, що одне з цих слів --
це слово, яке система щойно взяла з книги
та не знає що це за слово, тож вона надає його вам.
Але через те, що вона не знає правильної відповіді, вона не може оцінити вашу відповідь.
Тож ми даємо інше слово,
щодо якого система знає правильну відповідь.
Ми не кажемо вам яке з них відоме. Ми просто просимо ввести обидва.
І якщо ви вводите правильно слово,
яке вже відомо системі,
вона вважає вас за людину.
А також вона отримає деяку впевненість, що ви правильно ввели інше слово.
Якщо ми повторимо цей процес з 10 різними людьми
і всі вони погодяться щодо нового слова,
тоді ми отримуємо одне нове правильно оцифроване слово.
Тож таким чином ця система працює.
Ми запустили її приблизно три-чотири роки тому
і багато веб сайтів перейшли
зі старої CAPTCHA, де люди просто марнували свій час,
до нового CAPTCHA, де люди допомагають оцифровувати книги.
Як, наприклад, Ticketmaster.
Кожного разу купуючи квиток на Ticketmaster, ви допомагаєте оцифровувати книги.
Фейсбук: кожного разу, коли додаєте друга або видаляєте когось,
ви допомагаєте оцифровувати книги.
Твітер та приблизно 350 000 інших сайтів використовують reCAPTCHA.
І насправді, кількість сайтів, які використовують reCAPTCHA настільки велика,
що кількість слів, які ми оцифровуємо щодня дійсно дуже-дуже велика.
Приблизно 100 мільйонів щодня,
що відповідає приблизно 2,5 мільйонам книг на рік.
І це все робиться завдяки одному слову за раз
людьми, які просто вводять CAPTCHA в мережі.
(Аплодисменти)
Тепер, звісно,
коли ми робимо стільки слів щодня,
можуть відбуватись різні кумедні речі.
І це справедливо, тому що ми даємо людям
два випадкових англійських слова, які розташовані поруч.
Тож з'являються кумедні речі.
Наприклад, ми дали це слово.
Це слово "Християни"; з ним немає нічого особливого.
Але якщо представити його з іншим випадково обраним словом,
можуть трапитись погані речі.
Тож ми отримали це. (Текст: Погані християни)
Найгірше те, що ми показали це на веб сайті,
який називався "Посольство Королівства Бога".
(Сміх)
Ой.
(Сміх)
Ось ще одне невдале.
JohnEdwards.com (сайт сенатора-демократа у США)
(Текст: Кляті ліберали)
(Сміх)
Тож ми продовжуємо обурювати людей щодня.
Звісно, ми не тільки обурюємо людей.
Через те, що ми представляємо два випадково обраних слова,
можуть траплятись цікаві речі.
І це перетворилось
на дійсно великий Інтернет мем,
в якому приймають участь десятки тисяч людей,
що називається "Мистецтво CAPTCHA".
Я не певен, що ви чули про нього.
Ось як він працює.
Уявіть собі, що ви використовуєте Інтернет і ви бачите CAPTCHA,
яке вам здається достатньо своєрідним,
як це. (Текст: невидимий тостер).
Вам лишається зробити екранну копію цього CAPTCHA.
Звісно, потім вам потрібно його заповнити,
адже ви допомагаєте нам оцифровувати книги.
Але перед цим ви спочатку робите екранну копію,
а потім малюєте щось пов'язане з нею.
(Сміх)
Так воно працює.
І таких десятки тисяч.
Деякі з них дуже дотепні (Текст: стисни його).
(Сміх)
Деякі навіть смішніші.
(Текст: скам'янілі засновники)
(Сміх)
А деякі з них,
як палеонтологічний швісл (сленг: "палеонтологічний, полюбому"),
містять Снуп Догга.
(Сміх)
Добре, це моє улюблене число reCAPTCHA.
Це моя улюблена річ, яка пов'язана з усім проектом.
Це кількість різних людей,
які допомогли нам оцифровувати хоча б одне слово за допомогою reCAPTCHA:
750 мільйонів,
що трохи більше за 10 відсотків населення світу,
допомогли нам оцифрувати знання людства.
І подібні числа мотивують мою дослідницьку роботу.
Питання, яке мотивує мої дослідження, наступне.
Якщо ви подивитесь на великі досягнення людства,
на ці дійсно великі речі,
які люди робили разом протягом історії --
наприклад, будівництво єгипетських пирамід
або панамського каналу,
або політ людини на Місяць --
з ними пов'язаний цікавий факт.
Всі вони створювались приблизно однаковою кількістю людей.
Це приголомшує. Всі вони були здійснені за участю приблизно 100 000 людей.
І причина в тому, що до існування Інтернету,
зібрати та скоординувати більше 100 000 людей,
а тим паче заплатити їм, було практично неможливо.
Але зараз, завдяки Інтернету я щойно показав вам проект,
в якому ми зібрали 750 мільйонів людей,
щоб допомогти оцифрувати знання людства.
Питання, яке мотивує мої дослідження:
якщо ми можемо запустити людину на Місяць за допомогою 100 000,
що ми можемо зробити із 100 мільйонами?
Ґрунтуючись на цьому питанні,
ми зробили багато різних проектів.
Дозвольте розповісти про один з найбільш цікавих, як на мене.
Це те, над чим ми тихенько працюємо
десь приблизно останні півтора роки.
Він ще на запущений. Називається проект -- Duolingo.
Через те, що він не запущений, -- шшшш!
(Сміх)
Так, я можу вам в цьому довіритись.
Тож, так цей проект розпочався.
Він почався з мого запитання до одного з моїх випускників.
Северін Хакер.
Добре, це Северін Хакер.
Тож, я поставив йому запитання.
Між іншим, ви правильно мене почули:
його прізвище Хакер.
Я поставив йому питання:
як ми можемо залучити 100 мільйонів людей
безкоштовно перекласти увесь Веб на всі основні мови?
Добре, тут є багато про що поговорити.
По-перше, переклад Вебу.
Зараз Веб поділений на багато мов.
Велика частина його -- англійською.
Якщо ви не знаєте англійської, ви не маєте до неї доступ.
Але також існують великі частини на інших мовах,
і якщо ви не знаєте цих мов, то ви не маєте доступу до них.
Тож я хотів би перекласти увесь Веб, або хоча б його більшу частину
на всі основні мови.
Це те що я хотів би зробити.
Дехто з вас може спитати: чому не використати комп'ютерні перекладачі?
Чому не можна використати автоматичний переклад?
Автоматичний переклад наразі використовується у різних галузях.
Чому не можна використати його для перекладу всього Вебу?
Проблема тут полягає в тому, що він не достатньо якісний
і, можливо, буде лишатись таким найближчі 15-20 років.
Він робить багато помилок.
Навіть коли він не робить помилок,
через те, що він робить багато помилок, ви не знаєте довіряти йому чи ні.
Дозвольте навести приклад того,
що було перекладено комп'ютером.
Це був пост на форумі.
Це був хтось, хто намагався поставити питання про JavaScript.
Це було перекладено з японської на англійську.
Тож я просто дам вам це прочитати.
Ця особа почала з вибачень
за використання машинного перекладу.
Наступне речення -- це преамбула до самого питання.
Він просто щось пояснює.
Пам'ятайте, це питання про JavaScript.
(Текст: На часто, кози-час установки помилка блювоту.)
(Сміх)
Далі йде перша частина питання.
(Текст: Скільки разів, як вітер, полюс, і дракон?)
(Сміх)
Далі моя найулюбленіша частина питання.
(Текст: Це образа для каменів батька?)
(Сміх)
І далі завершення, яке я взагалі дуже люблю.
(Текст: Будь ласка, вибачте за вашу тупість. Є багато дякую.)
(Сміх)
Тож машинний переклад все ще не достатньо якісний.
Повернемось до нашого питання.
Нам потрібні люди для перекладу всього Вебу.
Наступне питання може бути таким:
чому б нам просто не заплатити за це людям?
Ми можемо заплатити професійним перекладачам для перекладу всього Вебу.
Ми можемо це.
На жаль, це буде надзвичайно дорого.
Наприклад, переклад маленької, дрібненької частинки всього Вебу -- Вікіпедії --
на іншу мову, іспанську.
Вікіпедія представлена іспанською,
але вона дуже маленька порівняно з розмірами англійської частини.
Вона становить приблизно 20% від розміру англійської.
Якщо ми хочемо перекласти іспанською інші 80%,
то це буде коштувати мінімум 50 мільйонів доларів --
і це тільки для країни, з найбільш дешевою працею.
Тож це буде дуже дорого.
А те що ми хочемо зробити -- це взяти 100 мільйонів людей
для перекладу Вебу на всі основні мови
безкоштовно.
І якщо це все, що ви хочете зробити,
то дуже швидко ви зрозумієте, що стикнетесь з двома великими перепонами,
двома великими завадами.
Перша -- це брак двомовних людей.
Я навіть не знаю,
чи існує 100 мільйонів людей, які використовують Веб
і які достатньо володіють двома мовами, щоб допомогти нам у перекладі.
Це велика проблема.
Інша проблема -- ви стикнетесь з відсутністю мотивації.
Як ви збираєтесь заохотити людей
перекласти Веб безкоштовно?
Зазвичай ви повинні заплатити людям за це.
Тож як ви збираєтесь мотивувати їх зробити це безкоштовно?
Коли ми почали думати над цим, то зупинились на цих двох речах.
Але потім ми зрозуміли, що існує спосіб
розв'язати ці дві проблеми одним рішенням.
Існує спосіб вбити двох зайців одразу.
І він полягає у перетворенні перекладу з мови на мову
на щось, що мільйони людей захочуть зробити
і це також допоможе з проблемою двомовних людей,
і це -- вивчення мов.
Виявляється, що сьогодні
є більше 1,2 мільярда людей, які вивчають іноземні мови.
Люди дійсно дуже хочуть знати інші мови.
І це не тільки тому, що їх змушують це робити в школі.
Наприклад, тільки в Сполучених Штатах
є більше 5 мільйонів людей, які платять більше 500 доларів
за програмне забезпечення для вивчення нових мов.
Тож люди дійсно дуже хочуть вивчати нові мови.
І те, над чим ми працюємо останні півтора роки -- це новий веб сайт,
який називається Duolingo.
Його основна ідея: люди безкоштовно вивчають нові мови
і також паралельно перекладають Веб.
І здебільшого вони вчаться під час перекладу.
Це працює так,
що коли ви просто початківець, ми даємо вам дуже прості речення.
Звісно, існує багато дуже простих речень у Вебі.
Ми даємо вам дуже прості речення
разом із значенням кожного слова.
І коли ви перекладаєте їх, дивитесь як перекладають їх інші люди,
ви починаєте вчити мову.
І коли ви вдосконалюєтесь,
ми даємо вам все більш складні речення для перекладу.
Але завжди ви вчитесь шляхом перекладу.
І божевільна річ полягає в тому,
що це дійсно працює.
По-перше, люди дійсно вивчають мови.
Ми майже закінчили створювати його і тепер ми його тестуємо.
Люди дійсно мають змогу вивчити мову.
І вони вчаться так само добре, як і з найкращими програмами вивчення мов.
Тож люди дійсно вивчають мови.
І вони не тільки добре вчаться,
вони це роблять навіть цікавіше.
Розумієте, з Duolingo люди вчаться на реальних текстах.
На противагу навчанню на штучних реченнях,
люди вчаться на реальних речах, які по суті цікаві.
Тож люди дійсно навчаються мовам.
Але, мабуть, більш дивовижним є те,
що переклади, які ми отримали від користувачів сайту,
навіть коли вони тільки початківці,
ці переклади настільки ж якісні, якби їх перекладали професійні перекладачі,
що дуже дивує.
Дозвольте показати приклад.
Це речення, яке ми переклали з німецької на англійську.
Верхнє речення німецькою.
Середнє -- англійський переклад
зроблений одним професійним перекладачем,
якому ми заплатили 20 центів за кожне слово.
І нижнє -- переклад користувачів Duolingo,
жоден з яких не знав німецької
до того, як почав використовувати цей сайт.
Як ви можете побачити, воно майже досконале.
Звісно, ми робимо дещо,
щоб зробити переклади настільки ж гарними, як у професійних перекладачів.
Ми комбінуємо переклади декількох початківців
щоб отримати якість одного професійного перекладача.
Навіть коли ми комбінуємо переклади,
сайт може перекладати достатньо швидко.
Дозвольте показати вам --
це наші оцінки наскільки швидко ми можемо перекласти Вікіпедію
з англійської на іспанську.
Пам'ятаєте, що це коштує 50 мільйонів доларів?
Тож якщо ми хочемо перекласти Вікіпедію іспанською,
ми можемо це зробити за п'ять тижнів зі 100 000 активних користувачів.
І ми можемо це зробити за 80 годин з мільйоном активних користувачів.
Адже всі проекти, з якими працювала до цього моя група, мали мільйони користувачів,
ми сподіваємось, що зможемо перекладати
дуже швидко за допомогою цього проекту.
І ось що мені найбільше подобається в проекті Duolingo:
я гадаю, що він надає чесну бізнес модель навчання мов.
Ось в чому річ.
Поточна бізнес модель для мовної освіти
враховує оплату студентів,
і, зокрема, студенти платять 500 доларів Rosetta Stone.
(Сміх)
Це поточна бізнес модель.
Проблема з цією моделлю в тому,
що 95% населення світу не має 500 доларів.
Тому це дуже нечесно по відношенню до бідних.
Це повністю орієнтовано на багатих.
Тепер, з Duolingo,
коли ви вчитесь,
ви насправді створюєте цінність, ви перекладаєте щось --
адже за це ми, наприклад, могли б найняти когось для перекладу.
Ось як ми можемо це перетворити на гроші.
Адже якщо люди створюють цінність, коли вони вчаться,
їм не потрібно платити гроші за навчання, вони платять за це своїм часом.
Чарівна річ тут в тому, що вони сплачують своїм часом,
часом який би все-одно використали
для вивчення мов.
Тож, на мій погляд, гарна новина щодо Duolingo -- він надає чесну бізнес модель,
таку, що не дискримінує бідних людей.
А це сайт. Дякую.
(Аплодисменти)
Отже, це сайт.
Ми ще не запустились,
але якщо ви зайдете сюди, ви можете підписатись на його тестування,
яке, мабуть, розпочнеться через 3-4 тижні.
Ми ще не запустили Duolingo.
Між іншим, я тут розповідав все це сам,
але насправді, Duolingo -- це робота дійсно чудової команди. Деякі з цих людей представлені тут.
Дякую.
(Аплодисменти)
Хто з вас може з впевненістю
назвати себе лідером?
Бачите, я ставлю це запитання по всій країні
і всюди, де б я це не робив,
більшість слухачів не піднімає рук.
Тоді я зрозумів, що ми перетворили поняття лідерства
у щось більше, ніж ми є самі.
Ми перетворили його у щось недосяжне.
Ми перетворили лідерство в місію змінити світ.
Ось ми взяли звання лідера і трактуємо його так,
ніби це щось, що ми заслужимо колись у майбутньому,
але отримати його зараз -
означає проявити самовпевненість чи зухвалість, а ми цього не хочемо.
І мене часом непокоїть, 
що ми так багато часу витрачаємо на
возвеличення неймовірних вчинків, 
на які мало хто здатен,
що вже переконали себе,
що тільки ці вчинки заслуговують похвали.
І починаємо применшувати значення 
тих речей, які можемо робити щодня.
Ми не зважаємо на ті моменти, коли ми справді повелися як лідери,
і не дозволяємо собі визнати нашу заслугу
і не дозволяємо собі відчути гордість.
Впродовж останніх 10 років,
я мав щастя працювати з неймовірними людьми,
які допомогли мені подивитись на лідерство іншими очима.
і це, здається, зробило мене щасливішим.
Сьогодні, за цей короткий час, 
я б хотів розповісти вам одну історію,
яка мабуть найбільше і вплинула на мене.
Я навчався в невеликому університеті,
який називався Маунт Еллісон 
в місті Саквіль, Нью-Брансвік.
В останній день навчання до мене підійшла якась дівчина 
і сказала:
"Я пам'ятаю той день, 
коли я вперше тебе зустріла".
І тоді вона розповіла мені історію чотирирічної давності.
Вона сказала: "За день до вступу
я була в готельному номері зі своїми батьками.
Мені було дуже страшно. Я була впевнена, 
що не зможу цього зробити,
що я не готова навчатися в університеті.
І я просто розплакалася.
А мої батьки виявили дивовижне розуміння. Вони сказали:
"Слухай, ми розуміємо, що страшно, але давай просто сходимо туди завтра.
Давай підемо першого дня 
і якщо в якийсь момент ти відчуєш,
що це тобі не під силу - нічого страшного, просто скажи нам
і ми заберемо тебе додому. Ми тебе любимо, незважаючи ні на що!"
І вона додала: "І от наступного дня ми пішли туди,
я стала в чергу, готуючись до реєстрації,
глянула навколо і зрозуміла, 
що в мене нічого не вийде.
Я знала, що я ще не готова. 
Я знала, що мені краще звідти піти.
І як тільки-но я прийняла це рішення,
мене огорнув неймовірний спокій.
Тоді я повернулась до батьків і сказала,
щоб ми повертались додому. І саме в цей момент
з будівлі студентського клубу вийшов ти,
в найбезглуздішому капелюсі, 
який я коли-небудь бачила".
(Сміх)
"Це було дивовижно.
В тебе був великий значок на підтримку Шінерами
який означав "студенти проти кістозного фіброзу",
- це благодійна організація, 
в якій я працюю вже багато років, -
"і в тебе було повне відро льодяників.
Ти йшов і роздавав льодяники людям, 
які стояли в черзі
і розповідав про Шінераму.
І раптом ти підійшов до мене, зупинився
і витріщився так, що аж мурашки по тілі побігли".
(Сміх)
Ось ця дівчина точно знає про що я говорю.
(Сміх)
"І тоді ти глянув на хлопця, який стояв поряд,
усміхнувся, потягнувся за льодяником,
дав йому і сказав:
"Ти повинен віддати цього льодяника прекрасній жінці,
яка стоїть поряд із тобою".
І тоді вона сказала, що ще ніколи не бачила,
щоб хтось ніяковів так швидко.
"Він почервонів як рак і навіть не глянув на мене.
Він просто передав льодяника якось отак". 
(Сміх)
"Мені стало так шкода його, що я взяла льодяника.
І тільки-но я це зробила, твій погляд став дуже суворий,
ти глянув на моїх батьків і сказав:
"Ви тільки-но подивіться! Подивіться лиш!
Перший раз вийшла з дому, а вже бере цукерки
від незнайомця?!" 
(Сміх)
І вона додала: "Всі мало не попадали зо сміху.
З усіх боків знявся регіт.
Я знаю, що це банально, і не знаю навіщо я взагалі це тобі розказую,
але в цей момент, коли всі заливалися сміхом,
я зрозуміла, що мені не треба йти.
Я зрозуміла, що я саме там, де повинна бути,
і я зрозуміла, що це і є мій дім.
За чотири роки ми з тобою так і не перекинулись словом,
але я чула, що ти від'їжджаєш,
і тому повинна сказати тобі, 
що ти зіграв
надзвичайно велику роль у моєму житті. 
Я сумуватиму за тобою. Щасти!".
І вона пішла, а я втратив дар мови.
Вона відійшла на кілька метрів, повернулася до мене, усміхнулася і додала:
"І ще одне:
я досі зустрічаюся з цим хлопцем, вже чотири роки".
(Сміх)
Через півтора року після того, як я переїхав до Торонто,
я отримав запрошення на весілля.
Але найсмішніше те, що я цього всього не пам'ятаю.
Я ніяк не пригадую цієї події.
Я перебрав в голові всі смішні моменти,
і я б запам'ятав би подібний випадок,
але я такого не пригадую.
І тоді наступив той переломний момент, який відкрив мені очі:
я зрозумів, що вчинок, 
який можливо найбільше змінив чиєсь життя,
вчинок який змусив жінку підійти до незнайомця
через чотири роки і сказати:
"Ти зіграв неймовірно важливу роль в моєму житті" -
це той вчинок, якого я навіть не пам'ятаю.
Хто з вас мав "момент льодяника",
коли вам щось таке сказали або зробили,
що докорінно змінило ваше життя на краще?
Гаразд. А хто з вас сказав про це тій людині?
Бачите? А чому ні?
Ми святкуємо дні народження,
хоча єдине, що нам для цього треба зробити -
це не померти за 365 днів. (Сміх)
Але ми допускаємо, щоб люди,
які змінили наше життя на краще,
ходили попри нас, не знаючи про це.
І кожен з вас, кожен-кожнісінький
був каталізатором такого моменту.
Ви змінили чиєсь життя на краще,
словом або ділом, 
і якщо ви думаєте, що це не так,
тоді подивіться скільки людей не підняло рук вдруге,
коли я поставив це питання.
Ви просто один із тих, кому про це не сказали.
Нам страшно уявити, якою силою ми володіємо.
Страшно навіть подумати, 
що ми можемо так багато значити
для інших людей, 
адже поки ми вважаємо, що лідерство -
це щось більше за нас,
поки ми робимо його чимось недосяжним,
поки ми перетворюємо його в місію змінити світ,
доти ми шукаємо собі виправдання,
щоб не чекати його кожного дня
від себе та від інших.
Меріан Вільямсон сказала: 
"Ми більше боїмося не своїх хиб,
а своєї прихованої сили.
Нас лякає не темрява, 
а світло всередині нас".
І сьогодні я закликаю вас до дії. 
Треба це подолати.
Ми повинні перестати боятися того,
що можемо мати неймовірно великий вплив на чиєсь життя.
Ми повинні перестати боятися ,
щоб рухатися далі,
щоб наші молодші брати і сестри, 
і колись наші діти
або наші діти вже тепер, почали бачити і цінувати той вплив,
який ми можемо мати на життя інших людей,
більше, ніж гроші, чи владу, 
чи звання, чи вплив.
Ми повинні заново визначити поняття лідерства,
як момент льодяника,
скільки таких моментів ми створюємо, 
скільки визнаємо,
скільки таких моментів ми даруємо 
та за скільки дякуємо.
Адже ми перетворили лідерство
в місію змінити світ,
а світу нема, є лише 6 мільярдів світоглядів.
І якщо ви зміните світогляд хоча б однієї людини,
зміните її думку про те, на що вона здатна,
та скільки людей турбуються про неї,
зміните її погляд на те, яку здатність вона має
змінити світ, то ви зміните все.
І якщо ми саме так розумітимемо лідерство,
якщо глянемо на лідерство по-новому,
то ми зможемо змінити все.
Ідея проста, але досить важлива.
І я хочу подякувати вам, що мав змогу поділитися нею з вами сьогодні.
Я тут, щоб залучити чоловіків 
до підтримки гендерної рівності.
(Пожвавлення)
Зачекайте, зачекайте. Що не так?
Який стосунок чоловіки мають 
до гендерної рівності?
Гендерна рівність - це про жінок, так?
Я маю на увазі, що слово стать - 
це про жінок.
Насправді, я навіть тут промовляю,
як білий чоловік середнього класу.
Проте я не завжди був білим чоловіком
середнього класу.
Це трапилось зі мною близько 30 років
тому, коли я навчався в аспірантурі,
і одного дня зібралася 
купа нас - аспірантів.
Ми завели мову, знаєте,
що зчинився вибух
писання та мислення 
у феміністичній теорії,
проте немає ніяких 
навчальних курсів.
Ми зробили те, що зазвичай роблять
аспіранти у схожих випадках.
Сказали, добре, давайте 
зберемо дослідницьку групу.
Будемо читати тексти,
ми будемо їх обговорювати,
скинемось на вечерю.
(Сміх)
Таким чином, щотижня
11 жінок та я збиралися разом.
(Сміх)
Ми читали певну працю
з фемінізму та обговорювали її.
Під час одного з наших обговорень
я став свідком дечого, що змінило
моє життя назавжди.
Це була розмова 
між двома жінками.
Одна з них була біла,
інша - чорношкіра.
Біла жінка сказала,
це звучатиме анахронізмом 
тепер,
ця біла жінка сказала: "Усі жінки
стикаються з однаковим пригніченням.
Усі жінки мають однакове положення
у патріархаті,
тому всі жінки інстинктивно відчувають 
солідарність чи сестринство".
Чорношкіра жінка заперечила:
"Я не впевнена в цьому.
Дозвольте дещо запитати".
І ця чорношкіра жінка 
каже білій жінці:
"Коли Ви прокидаєтеся вранці та
дивитесь у дзеркало,
що Ви бачите?"
Біла жінка відповіла: 
"Я бачу жінку".
Чорношкіра жінка відповіла: 
"Бачите, ось де проблема для мене.
Тому що, коли я прокидаюся вранці 
і дивлюся у дзеркало,
я бачу чорну жінку.
Мені видно расові ознаки. Але для Вас
вони невидимі. Ви не бачите їх".
Далі вона сказала дещо
справді приголомшливе.
Вона сказала: 
"Так працює привілей.
Привілей невидимий 
для тих, хто його має".
Це ж розкіш. Так можна сказати 
білим людям, які сидять у цій кімнаті,
не думати про расову приналежність
кожну частку секунди нашого життя.
Привілей невидимий 
для тих, хто його має.
Не забувайте, 
я був єдиним чоловіком в групі,
тому, коли я почув це, 
у мене вихопилось: "О, ні".
(Сміх)
Хтось запитав:
"Так якою має бути реакція?"
Тоді я відповів: "Коли я прокидаюсь 
вранці та дивлюсь у дзеркало,
я бачу людську істоту.
Я - просто людина.
Я - білий чоловік середнього класу. 
У мене немає ні раси, ні класу, ні статі.
Я - універсально узагальнений".
(Сміх)
Гадаю, що саме в цю мить
я став білим чоловіком середнього класу.
І клас, і раса, і стать були 
не про інших людей,
вони були про мене.
Я почав думати про них,
і це було привілеєм, що все це залишалось
невидимим для мене так довго.
Я би хотів сказати, що все 
скінчилось 30 років тому
в тій дискусійній групі,
але зовсім недавно довелось пригадати це 
в моєму університеті, де я викладаю.
У мене є колега, ми обидвоє
викладаємо курс соціології статі
на альтернативних семестрах.
Вона дає гостьову лекцію,
коли я викладаю.
І я даю гостьову лекцію, 
коли вона викладає.
Якось я прийшов до її класу
провести гостьову лекцію.
Близько 300 студентів
в аудиторії.
Коли я зайшов, один зі студентів 
подивився та сказав:
"О, нарешті, об'єктивний погляд".
Весь цей семестр, щоразу, 
коли моя колега відкривала рота,
мої студенти бачили жінку.
Я маю на увазі, 
якщо ви кажете студентам:
"В Сполучених Штатах є структурна
нерівність, що ґрунтується на статі",
вони скажуть: 
"Звісно, ти будеш так казати.
Ти - жінка. Ти - упереджена".
Коли я кажу це, вони починають: 
"Вау, як цікаво.
А це буде в тесті?
А як пишеться "структурна"?"
(Сміх)
Тому, я сподіваюсь, 
ви усі можете подивитись,
як виглядає об'єктивність.
(Сміх) 
(Оплески)
Безтілесний західний раціоналізм.
(Сміх)
Тому, між іншим, на мою думку,
чоловіки так часто зав'язують краватку.
(Сміх)
Бо, якщо ви збираєтесь уособити
безтілесний західний раціоналізм,
вам потрібен символ,
а що може бути кращим символом
безтілесного західного раціоналізму
як предмет, один кінець якого - зашморг,
а інший кінець вказує на геніталії?
(Сміх) 
(Оплески)
Ось вам дуалізм тіла та свідомості.
Зробити стать
видимою для чоловіків -
це перший крок до залучення чоловіків
до підтримки гендерної рівності.
Коли чоловіки вперше чують
про гендерну рівність,
коли тільки починають 
думати про неї,
а вони часто думають,
багато чоловіків думають,
це правильно, це чесно, 
це просто, -
це етична необхідність.
Але не всі чоловіки.
Деякі чоловіки думають, 
ніби грім серед ясного неба,
і починають: "О, боже-світе,
так, гендерна рівність",
і відразу почнуть по-чоловічому
захищати вас від вашого гніту.
Вони думають, що гендерна рівність 
подібна до кавалерства,
як-от: "Дуже дякуємо, що звернули
на це нашу увагу, шановні пані,
ми заберемо це звідси".
Це призводить до синдрому, який 
я називаю "передчасне самовихваляння".
(Сміх)
(Оплески)
все ж є інша група, яка чине 
активний опір гендерній рівності,
яка бачить у гендерній рівності
щось шкідливе для чоловіків.
Я був на телевізійному шоу та 
протистояв чотирьом білим чоловікам.
Це початок книги, яку я написав,
"Розлючені білі чоловіки".
Там було чотири злих
білих чоловіка,
які вважали, що вони,
білі американські чоловіки,
були жертвами зворотньої дискримінації
на робочому місці.
Усі вони розказали історії,
що були кваліфіковані для роботи,
для підвищення,
але не отримали цього. 
Вони були дійсно розлючені.
Я розповідаю вам це тому, що я хочу, 
щоб ви почули назву шоу,
про яке йдеться.
Це була цитата з одного 
з цих чоловіків,
і ось вона:
"Чорна жінка вкрала 
мою роботу".
Вони розказали свої історії.
Кваліфіковані для роботи, 
для підвищення
не отримали їх, 
розлютилися.
Потім настала 
моя черга говорити,
і я сказав: "У мене
тільки одне питання до вас,
і воно стосується назви цього шоу,
"Чорна жінка вкрала 
мою роботу".
Насправді, щодо одного слова 
в цій назві.
Я хочу запитати про слово "мою".
Як вам спало на думку,
що це була ваша робота?"
Чому шоу не називається:
"Чорна жінка отримала цю роботу"?
Або "Чорна жінка отримала роботу"?
Тому що без протистояння 
чоловічому розумінню права,
я не думаю, що ми зрозуміємо, чому багато 
чоловіків опираються гендерній рівності.
(Оплески)
Погляньте, ми думаємо, 
що правила встановлені справедливо,
і якщо якась політика хоч трохи
змінює їх,
ми думаємо: "О, боже мій, 
вода піднімається.
Це зворотна дискримінація 
проти нас".
(Сміх)
Тому я скажу абсолютно чітко:
білі чоловіки в Європі
та Сполучених Штатах
є вигодонабувачами єдиної найбільшої
позитивної програми дій
в історії світу.
Це називається "історія світу".
(Сміх) 
(Оплески)
Тепер я визначив деякі перешкоди 
до залучення чоловіків,
але чому ми повинні підтримувати
гендерну рівність?
Звісно, це чесно, це правильно
і це просто.
Але більше того,
гендерна рівність також в наших
інтересах, як чоловіків.
Якщо ви послухаєте, що чоловіки говорять
про те, чого вони хочуть в житті,
гендерна рівність - це реальний спосіб 
для нас отримати життя, яке ми хочемо.
Гендерна рівність - це добре для країн.
З багатьох досліджень випливає,
що ті країни, які найбільш гендерно рівні,
також є країнами, які отримують
найвищі бали за шкалою щастя.
І це не тільки тому, 
що вони всі в Європі.
(Сміх)
Навіть в межах Європи ті країни,
які більш гендерно рівні
також мають вищий рівень щастя.
Це також добре для компаній.
Дослідження Каталіста та інших
переконливо демонструють,
що чим більш гендернорівними 
є компанії,
тим це краще для працівників,
тим щасливіша їхня робоча сила.
Вони мають нижчу плинність кадрів. 
Вони мають нижчий рівень виснаження.
Їм легше знаходити претендентів 
на вакансії.
У них вище утримування та
задоволення від роботи,
вищий рівень продуктивності.
Питання, яке мені часто ставлять 
в компаніях, наступне:
"Юначе, ця твоя гендерна рівність,
вона ж коштуватиме безмежно грошей, ні?"
І я кажу: "О, ні, насправді,
ви маєте почати рахувати те,
скільки гендерна нерівність
вже коштує вам.
Це надзвичайно дорого".
Тому це добре для бізнесу.
Крім усього, це добре для чоловіків.
Це добре для способу життя,
яким ми хочемо жити,
тому що особливо молоді чоловіки
змінились надзвичайно,
і вони хочуть мати життя, 
пожвавлене чудовими відносинами
з їхніми дітьми.
Вони очікують, що їхні партнерки,
їхні супутниці, їхні дружини,
працюватимуть не вдома
та будуть так само захоплені 
своїми кар'єрами, як вони самі.
Я розповідаю це, щоб дати вам 
приклад таких змін.
Дехто можливо це пам'ятає.
Коли я був значно молодшим,
була популярна загадка.
Дехто може здригнутися,
пригадавши її.
Ця загадка була десь такою.
Чоловік та його син їхали по автостраді,
та потрапили в жахливу аварію,
батько загинув,
а сина доставили
до лікарні швидкої допомоги,
і коли сина доставили
до лікарні швидкої допомоги,
черговий лікар побачив хлопця та сказав:
"О, я не можу лікувати його, 
це мій син".
Як це можливо?
Ми були збентежені.
Ми не могли цього зрозуміти.
(Сміх)
Я вирішив провести експеримент
над моїм 16-річним сином.
Він з купою друзів
часто тиняються по дому,
дивляться телевізор останнім часом.
Так я вирішив, що загадаю 
цю загадку їм,
тільки щоб подивитися,
оцінити рівень змін.
І так, ці 16-річні хлопці,
вони негайно повернулись до мене
та сказали: "Це його мама". Правильно?
Без проблем. Ось так.
Окрім мого сина, який сказав:
"Він міг мати двох татусів".
(Сміх) 
(Оплески)
Це показник, індикатор того,
як все змінилося.
Молодші чоловіки сьогодні очікують, що
матимуть баланс між роботою та сім'єю.
Вони хочуть мати подвійні кар'єри
у подружжі.
Вони хочуть збалансувати
роботу та сім'ю зі своїми партнерками.
Вони хочуть брати участь у вихованні.
Тепер, виходить так,
що рівноправніші
наші стосунки,
то щасливішими є обидвоє партнерів.
Дані, зібрані психологами та соціологами,
цілком переконливі у цьому.
Я думаю, ми маємо переконливі цифри,
дані, які доводять чоловікам,
що гендерна рівність - гра
не з нульовою сумою, а виграв-виграв.
Ось що демонструють дані.
Тепер, коли чоловіки починають
процес залучення
до балансування між роботою та сім'єю,
ми часто використовуємо дві фрази,
які описують, що ми робимо.
Ми вносимо свою частку 
та ми допомагаємо.
(Сміх)
Я збираюся запропонувати
дещо радикальніше,
одне слово: "поділяти".
(Сміх)
Тому що дані демонструють таке:
коли чоловіки поділяють
роботу по дому та виховання дітей,
їхні діти краще встигають у школі.
У їхніх дітей нижчий рівень прогулів,
вищий рівень досягнень.
У них рідше діагностують
синдром дефіциту уваги (СДУГ).
Вони рідше потребують відвідин
дитячого психолога.
Рідше потребують
тривалих прийомів ліків.
Коли чоловіки поділяють
домашню роботу та виховання,
їхні діти щасливіші та здоровіші,
і чоловіки прагнуть цього.
Коли чоловіки поділяють
домашню роботу та виховання,
їхні дружини щасливіші. Ух.
Та не тільки це, 
їхні дружини здоровіші.
Їхні дружини рідше 
відвідують терапевта,
рідше потерпають від депресії,
рідше потребують тривалих прийомів ліків,
частіше відвідують спортивні зали,
повідомляють про вищий рівень
задоволеності подружнім життям.
Коли чоловіки поділяють
домашню роботу та виховання,
їхні дружини щасливіші та здоровіші,
і, напевно, чоловіки цього прагнуть також.
Коли чоловіки поділяють
домашню роботу та виховання,
самі чоловіки здоровіші.
Вони менше палять, менше п'ють,
рідше приймають психоактивні препарати.
Їм рідше доводиться викликати
швидку допомогу,
але вони частіше відвідують лікаря
для звичайних обстежень.
Вони рідше відвідують терапевта,
рідше потерпають від депресії,
рідше потребують 
тривалих прийомів ліків.
Коли чоловіки поділяють
домашню роботу та виховання,
самі чоловіки щасливіші та здоровіші.
І хто би цього не хотів?
Та врешті-решт,
коли чоловіки поділяють
домашню роботу та виховання,
у них більше сексу.
(Сміх)
Яке з цих чотирьох 
захоплюючих відкриттів
журнал Men's Health помістить
на обкладинці, на вашу думку?
(Сміх)
"Домашня робота зробила 
з неї рогату.
(Але не тоді, коли вона займалася нею)"
(Сміх)
Тепер, я скажу,
тільки щоб нагадати
чоловікам в аудиторії,
ці дані було зібрано протягом
довгого проміжку часу,
я не хочу, 
щоб слухачі сказали:
"Хмм, добре, я думаю,
я помию посуд сьогодні ввечері".
Ці дані було зібрано протягом
дійсно довгого проміжку часу.
Але я вважаю, вони показують 
дещо важливе,
що коли Men's Health
помістить це на обкладинці,
вони назвуть це, 
ви вподобаєте, "Нудними іграми".
Те, що ми відкрили, -
це дещо дійсно важливе,
що гендерна рівність
корисна для країн,
для компаній,
і для чоловіків,
та їхніх дітей та їх партнерок,
що гендерна рівність
це не гра з нульовою сумою.
І не виграв - програв.
Це виграв - виграв для усіх.
Ми також знаємо
що не зможемо повністю
забезпечити права жінок та дівчат,
поки не залучимо хлопців та чоловіків.
Ми знаємо це.
І моя позиція така,
що чоловіки потребують саме 
того, що жінки визначили,
що їм треба, щоб жити життям,
яким вони кажуть, що хочуть жити,
для того, щоб жити життям,
яким ми кажемо, що хочемо жити.
У 1915 році напередодні однієї
великої суфражистської демонстрації,
вниз по П'ятій авеню в Нью-Йорку,
письменник в Нью-Йорку 
написав статтю до журналу,
і назва статті була
"Фемінізм для чоловіків".
Першим рядком тієї статті було:
"Фемінізм дасть змогу чоловікам
вперше бути вільними".
Дякую.
(Оплески)
Я хочу поговорити з вами
чи, скоріше, розповісти про
новісінький проривний підхід
до управління товарами
всередині складу.
Ми говоримо про систему
відбору, упакування і доставки товару.
Підказка:
рішення проблеми задіює 
сотні мобільних роботів,
іноді навіть тисячі,
які снують по складі.
Я вам все поясню.
Лише на мить подумайте,
коли ви востаннє замовляли щось 
онлайн.
Сидячи на дивані,
ви вирішили, що вам украй потрібно 
мати цю червону футболку.
Тож - клац! - ви кладете
її у візок для покупок.
І раптом ви подивилися, що 
зелені штани
теж чудово виглядають - клац!
І, може, сині черевики - клац!
В цей момент ви зробили 
своє замовлення.
Ви ні на мить не задумались,
що цей прикид не такий вже й чудовий.
Але ви натиснули: 
"замовити".
І через два дні пакунок 
з'являється на порозі.
Відкриваєте коробку - і ви
приємно вражені.
Чи вам ніколи не спадало на думку,
як ці штуки
попали всередину коробки 
на складі?
Тож, я вам скажу, 
що там є хлопчина.
Ось там на задньому плані
ви бачите типового
працівника
у відділі розподілу
чи виконання замовлень.
Зазвичай, ці працівники-підбирачі 
проводять 60 чи 70 відсотків дня,
блукаючи складом.
Вони часто проходять
5 чи 10 миль
у пошуках товарів.
Це не лише непродуктивний 
спосіб формувати замовлення,
а й незадовільний.
Розповім вам, де 
я вперше зіткнувся з цією проблемою.
У 1999-2000 я жив на території затоки
Сан-Франциско. Саме в час буму "доткомів".
Я працював на просто неймовірного лузера 
- компанію Webvan.
(Сміх)
Ця компанія назбирала сотні
мільйонів доларів інвестицій,
плануючи займатись доставкою 
продуктів онлайн.
І сталось так, що ми не змогли 
ефективно це реалізувати.
Виявилося, що електронна торгівля
- справа дуже важка і дорога.
В цьому випадку ми намагалися
зібрати 30 штук товару
у кілька контейнерів і доставити
додому автофургоном.
І це нам коштувало 30 доларів.
Уявіть собі, ми мали 
бляшанку супу за 89 центів,
а запакувати її в контейнер
коштувало 1 долар.
І то ми ще навіть не пробували
доставити товар додому.
Коротше кажучи, 
за перший рік роботи в Webvan
спілкуючись із працівниками
транспортних компаній, я збагнув,
що досі немає рішення,
як ефективно відбирати товари для пакування.
Червоний товар, зелений, синій - 
як помістити їх всіх у коробку.
Тож ми сказали, що 
має бути кращий спосіб це робити.
Транспортні компанії займались тим,
що поставляли сотні коробок
до роздрібних крамниць.
Звісно, Webvan вийшов із бізнесу
десь за півтора року.
А я все ще мізкував над цією проблемою. 
Вона далі мене гризла.
І я почав усе спочатку.
Я сказав, дайте мені просто зосередитись
на тому, що я хотів зробити як працівник,
чи на власному баченні процесу.
(Сміх)
Я сказав собі - зосередься на проблемі.
Ось я маю замовлення, і все, що я 
хочу зробити - покласти
червоне, зелене і синє 
в ось цю коробку.
Мені потрібна система, де я простягаю
руку і - оп!-
з'являється товар,
і я пакую його до замовлення.
Мені здалося,
що цей розв'язок проблеми
думає насамперед про оператора.
Саме це мені й треба. Які ж існують технології, 
щоб розв'язати цю проблему?
Але, як бачите, замовлення приходять і 
відходять, товари так само.
Це дає нам змогу зробити працівника
центром проблеми
і надати йому інструменти,
що зроблять його працю продуктивнішою.
Тож як мені спало таке на думку?
Що ж, таке поняття прийшло 
внаслідок мозкової атаки,
прийому, що його, певно,
багато-хто з вас використовує,
щоб перевірити, чи ваші ідеї мають сенс.
Ви берете порожній аркуш,
а потім перевіряєте свої ідеї
до безкінечності.
У цьому випадку ми кинули виклик
ось такій ідеї:
А що, якби нам треба було збудувати 
розподільчий центр у Китаї,
де дуже, дуже дешевий ринок?
Скажімо, праця дешева,
і земля теж.
Ми запитали себе:
"А якби сама праця не коштувала нічого,
і ми могли б збудувати велетенський
розподільчий центр?
Ось що, цілком природньо, 
прийшло нам в голову:
"Помістімо людей у склади".
І я промовив: "Зачекайте
з безплатними робітниками,
я б радше "найняв"
10 000 працівників, які щоранку о 8 годині 
приходили б на склад,
заходили б всередину, брали 
в руки один-єдиний товар,
а потім лише стояли на місці.
Отак ви стоїте і тримаєте пластівці Captain Crunch,
мінеральну воду Mountain Dew,
дієтичну кока-колу.
Якщо мені їх буде потрібно, 
я вам подзвоню.
Але коли мені треба колу і я дзвоню, 
ви, хлопці, говорите між собою.
Кола підходить наперед - 
підбираєте її, кладете в коробку - і та їде геть.
Вау, а якби продукти могли ходити та 
говорити самі?
Це дуже цікавий та могутній спосіб,
який ми могли б організувати на складі.
Звісно ж, 
праця оплачується,
наскільки це вигідно для роботодавця
і привабливо для працівника.
(Сміх)
Рухливі стелажі - 
ми розмістимо товари на них.
Мобільні роботи пересуватимуть товари 
довкола.
Тож ми почали роботу, і ось я сиджу 
на дивані у 2008.
Чи хтось з вас бачив Олімпійські ігри
в Пекіні, церемонію відкриття?
Я ледь не впав з дивану, коли це побачив.
То було щось!
(Сміх та оплески)
Ми розмістимо тисячі людей 
в складах, на стадіонах.
Але цікаво, що це насправді 
має стосунок до нашої ідеї,
бо ці хлопці творили неймовірно впливове, 
вражаюче цифрове мистецтво,
але без комп'ютерів, 
як мені сказали,
лише завдяки координації між учасниками 
та спілкуванню.
Ви встаєте, 
я присідаю.
І вони створили чарівне 
мистецтво.
Воно наштовхує на думку
про те, які дивні речі можуть трапитися
у системах, якщо дозволити речам 
говорити між собою.
То був невеличкий ліричний відступ.
Отож, що вийшло з нашої ідеї?
Ось склад.
Центр відбору, упакування та відправлення 
із 10 000 складських номерів.
Називатимемо їх червоними, зеленими 
ручками, жовтими поштовими нотатками.
Ми відправляємо малих оранжевих роботів, 
щоб вони підібрали сині стелажі.
І доставляємо їх до будівлі.
Всі працівники тепер мають
стояти по периметру.
Уся суть в тому, що 
треба підібрати стелажі,
відвезти їх і доставити 
прямо до працівниці,
яка тепер працює
зовсім по-іншому.
Замість того, щоб походжати по складі,
вона має стояти непорушно
на станції відбору,
і кожен товар у будівлі 
тепер прибуває до неї.
Тож процес дуже 
продуктивний.
Простягни руку, підніми товар, 
проскануй штрих-код, загорни.
Не встигнете ви й огледітися,
як до вас вже прибув інший товар.
Ось що ми зробили: 
позбулись усього зайвого -
ходьби, пошуку, марнування часу, 
чекання,
і створили дуже точний спосіб 
підбору замовлення.
Ви вказуєте на товар лазером,
скануєте штрих-код,
а потім позначаєте світлом, 
у яку коробку його треба покласти.
Вийшло продуктивніше, 
точніше і, виявляється,
цікавіше середовище для робітників.
Вони насправді виконують 
ціле замовлення.
Відмітка червоним, зеленим, синім - 
не лише обов'язок.
До того ж, вони почуваються так,
наче мають більше повноважень.
Побічні ефекти 
цього підходу
дійсно здивували нас.
Ми знали, що це буде 
продуктивніше.
Але не задумувались, що
такий спосіб мислення може стрімко
поширитись на інші функції складу.
Цей підхід перетворює
наш склад
на величезний могутній центр, 
де одночасно виконуються сотні операцій.
А це, знову ж таки, взаємне збагачення.
Ось склад, 
і нам спадає на думку
архітектура суперкомп'ютера
з паралельною обробкою даних.
Суть в тому, що ось тут праворуч
ви бачите 10 робітників,
незалежних та автономних.
Якщо працівник на станції номер 3
вирішує вийти в туалет,
це не впливає на продуктивність 
решти дев'яти.
Якщо ж використовувати конвеєр,
то все достоту навпаки.
Одна особа передає
вам замовлення,
ви вкладаєте щось туди 
і перенаправляєте далі.
Кожен має бути на місці, 
щоб робочий процес був безперервний.
В такому випадку
склад перетворюється на громіздку структуру.
Але це ще все - ми відстежуємо
популярність товарів.
Ми використовуємо динамічні 
та адаптивні алгоритми,
щоб переміщати товари складом.
Тут перед вами, скоріш за все, тиждень 
перед Днем св. Валентина:
всі рожеві солодощі
перемістилися до переду,
і зараз робітники на станціях
формують із них замовлення.
Через якихось два дні після свята
всі цукерки, яких ніхто не купив,
перебралися до задньої частини складу
і займають прохолоднішу зону 
на термальній карті.
Ще один побічний ефект 
паралельної обробки
- склад можна розбудувати
до гігантських розмірів.
(Сміх)
Незалежно, чи ви обслуговуєте 
2 ділянки, чи 20,
чи 200, алгоритми планування
і всі інші товарні алгоритми 
працюють в звичному режимі.
На цьому прикладі ви бачите, 
що товар
тепер зайняв увесь периметр 
будівлі,
бо там були робочі станції.
Вони самі розв'язали проблему.
Наостанок я покажу відео,
яке показує звичний
день одного працівника.
Як я вже казав, процес полягає в тому, 
щоб переміщати товари вздовж коридору
аж до робочих станцій.
Програмне забезпечення
розуміє, що відбувається на кожній 
станції,
ми направляємо стелажі
через коридор
і ставимо їх у чергу,
де вони чекають,
поки їх опрацює робітник.
Цікаво, що ми можемо навіть 
адаптувати швидкість працівників.
Швидші з них отримують більше 
стелажів, а повільніші - менше.
А цей працівник робить
точнісінько те саме,
про що я говорив
на самому початку.
Він простягає руку.
Продукт стрибає на неї.
Чи він має дістати його сам.
Він сканує його та 
кладе у відро.
Всі решту технологій приховані
від його очей.
Працівник має зосередитися на 
відборі та упакуванні товарів.
Не треба марнувати часу,
не треба кудись ходити.
На наш погляд, це не лише
продуктивніший
і точніший спосіб укомплектувати
замовлення.
Ми вважаємо, що цей спосіб -
дає задоволення.
Я кажу це тому, що
працівники
в цих численних будівлях 
змагаються
за привілей працювати 
в зоні Ківа того дня.
А часом, коли ми записуємо
ролики з їхніми враженнями,
вони говорять,
що після роботи мають більше сил
для ігор з внуками,
а якось один хлопець сказав: "У зоні Ківа
немає стресу,
і я перестав приймати 
ліки від тиску".
(Сміх)
Це відбувалося у фармацевтичному відділі,
тож нам заборонили використовувати те відео.
(Сміх)
Я хотів би, щоб
ви запам'ятали,
що коли ви дозволяєте речам 
думати, ходити
та самим розмовляти, може
статися багато-чого цікавого.
І, думаю, коли ви наступного разу 
підійдете до порогу
та піднімете коробку з товарами,
щойно замовленими онлайн,
розкриєте її
та побачити всередині свою покупку,
ви задумаєтесь, чи робот
допомагав підбирати 
та пакувати ваше замовлення.
Дякую.
(Оплески)
Коли мені виповнилося дев'ять років,
я вперше поїхала до літнього табору.
Мама спакувала мені валізу
з купою книжок,
що абсолютно не здавалося мені дивним.
Адже в моїй родині
читання було улюбленим колективним видом діяльності.
Вам це може здатися не надто соціальним заняттям,
проте ми вважали його окремою формою соціальності.
Ти сповна відчуваєш родинне тепло,
що надходить до тебе,
проте можеш вільно мандрувати манівцями
власної уяви.
Я ж собі уявляла,
що у таборі буде щось подібне, а може, навіть і ще краще.
(Сміх)
Я уявляла собі, як 10 дівчат у нічних сорочках сидять у затишному будиночку
й читають книжки.
(Сміх)
Табір більше скидався на алковечірку, але без алкоголю.
Вже у перший день
куратор зібрала нас разом,
щоб навчити командним гаслам, які ми мали викрикувати
кожного дня протягом цілісінького літа
задля підтримки командного духу.
Звучало це так:
"БЕ-ШКЕТ-НИ-КИ -
ось як правильно нас називати.
Давайте будемо бешкетувати".
Ось так.
Хоч вбийте мене, але я так і не зрозуміла,
навіщо нам потрібно було ставати бешкетниками
і чому ми вимовляли це слово по складах.
(Сміх)
Та все ж я вигукувала ці гасла. Вигукувала їх разом з іншими.
Я дуже старалась
і чекала тої миті,
коли зможу втекти й почитати свої книжки.
Але як тільки я вперше дістала книжку з валізи,
до мене підійшла найкрутіша дівчина в нашому гурті
і спитала: "Чого ти така нудна?",
і це "нудна", звісно, було протилежним
до БЕ-ШКЕТ-НИ-КІВ.
Коли ж я вдруге взялась за книгу,
до мене підійшла вожата зі стурбованим виразом обличчя
і нагадала про командний дух,
про те, що нам потрібно дуже старатися
бути товариськими.
Тож мені довелося сховати книжки
подалі у валізу,
під моє ліжко,
де вони й залишилися до кінця літа.
Я навіть відчувала якусь провину за це.
Мені здавалося, що книжки потребують мене,
що вони звертаються до мене, а я їх ігнорую.
Та все ж я продовжувала ігнорувати їх і так і не відкрила валізу,
аж поки не повернулась додому, до своєї родини,
наприкінці літа.
Я розповіла вам цей випадок із літнім табором
і могла б розповісти ще з 50 таких історій -
кожну про те, як мені вказували,
що мій спокійний та інтровертивний стиль життя
недоречний,
що мені треба більше вдавати із себе екстраверта.
Але глибоко в душі я завжди відчувала, що це не вихід,
що інтроверти і так чудові.
Проте роками я боролась із власною інтуїцією
і зрештою стала юристом на Волл-Стріт (хоч
натомість завжди прагнула стати письменником),
частково щоб довести самій собі,
що я також можу бути впевненою та активною.
Я постійно ходила в залюднені бари,
хоч залюбки краще б посиділа за приємною вечерею з друзями.
Я продовжувала й далі в такому само-заперечному дусі,
і це було настільки машинально,
що я навіть не усвідомлювала, що роблю.
Так чинять багато інтровертів,
що, звісно ж, є нашою вадою,
але також це є вадою наших колег і
наших спільнот.
І навіть, хоч би як грандіозно це звучало, це вада нашого світу.
Тому що коли йдеться про творчість і лідерство,
ми потребуємо інтровертів і того, що в них виходить найкраще.
Інтровертами є від третини до половини всього населення світу -
від третини до половини!
Це кожен другий або третій серед ваших знайомих.
Навіть якщо ви самі є екстравертом,
я кажу про ваших співробітників,
партнерів, ваших дітей
або ж про людину, яка зараз сидить поруч із вами, -
всі вони до цього схильні,
таким чином влаштоване наше суспільство.
Ми це добре усвідомлюємо з раннього дитинства,
хоча й не маємо точного визначення для того, що робимо.
Тепер, щоб достеменно побачити всю цю несправедливість,
потрібно зрозуміти, що таке бути інтровертом.
Це інше, ніж бути сором'язливим.
Сором'язливість - це страх суспільного осуду.
Інтровертизм - це те,
як ти реагуєш на подразники,
зокрема соціальні.
Екстраверти насправді жадають великої кількості стимулів,
інтроверти ж, натомість, почувають себе найбільш енергійними,
активними та на все спроможними,
коли перебувають у більш cпокійному та стриманому середовищі.
Не постійно, не будемо вдаватись у крайнощі,
але досить часто.
Таким чином,
щоб якнайповніше реалізувати наші таланти,
нам потрібно опинитись
у такій зоні збудження, яка буде правильною для нас.
Але саме тут і починається найбільша несправедливість.
Усі наші найбільш значимі установи,
наші школи та робочі місця -
усі вони розраховані на екстравертів
і на їх потребу у великій кількості подразників.
Саме зараз з'явилася ця система переконань,
яку я називаю новим груповим мисленням,
відповідно до якої найкращих творчих результатів і найвищої продуктивності
можна досягнути, лише зібравшись якнайбільшим гуртом у певному місці.
Спробуйте уявити типову шкільну кімнату сьогодення.
Коли я ходила до школи,
ми сиділи рядами.
Парти стояли рядами,
відповідно, ми виконували завдання до певної міри самостійно.
Утім тепер типовий клас
складається з погрупованих парт -
четверо чи п'ятеро дітлахів один навпроти одного.
Дітей залучають до незліченних групових занять.
Навіть на уроках математики та під час написання творів,
де, здавалося б, усе залежить від індивідуальних мисленнєвих процесів,
виходить, діти мають працювати як члени комітету.
Що ж до дітей, яким до вподоби
гратися та проводити час наодинці, -
найпевніше їх вважатимуть відлюдьками
або ж ще гірше - такими, що мають "певні проблеми".
Більшість учителів засвідчують,
що найкращий учень - це екстраверт,
на відміну від інтровертів,
хоч в останніх результати насправді є кращими,
та вони й більш здібні,
згідно з результатами досліджень.
(Сміх)
Схожа ситуація спостерігається й на роботі.
Більшість із нас зараз працює у великих офісах без стін
і без перегородок,
що робить нас
відкритими до сторонніх поглядів та обговорень.
Коли ж ідеться про лідерство,
інтровертів просто оминають стороною,
незважаючи на те що зазвичай вони дуже обережні й
менш схильні до непотрібних ризиків,
що сьогодні широко цінуємо всі ми.
Також цікаве дослідження провів Адам Ґрант із бізнес-школі Вортон,
який встановив, що лідери-інтроверти
показують кращі результати порівняно з колегами-екстравертами,
бо коли вони керують про-активними працівниками,
більш імовірно, що вони дозволять останнім втілювати власні ідеї,
у той час як екстраверти, іноді й ненавмисне,
проте з радістю готові
докласти власних зусиль, обмежуючи тим самим
втілення чужих ідей, у яких просто не буде шансу
опинитися на поверхні.
Наша історія свідчить, що багато лідерів-трансформаторів були інтровертами.
Я наведу вам приклади.
Елеонора Рузвельт, Роза Паркс , Ґанді -
усі ці люди вважали себе
тихими, м'якими й навіть сором'язливими.
І всі вони привертали увагу громадськості,
хоч кожна їхня клітинка
була проти цього.
Але в цьому криється й певна сила,
оскільки люди розуміють, що ці лідери при владі
не через бажання віддавати накази іншим
і не через велику любов до публічності;
просто в них не було іншого вибору,
вони були змушені чинити так, як, їм здавалось, буде правильно.
Все ж, гадаю, зараз мені слід зауважити,
що насправді я люблю екстравертів.
Я з радістю констатую, що більшість моїх друзів є екстравертами,
включно з моїм коханим чоловіком.
У кожного з нас, звісно ж, різні погляди
на питання інтровертів/екстравертів.
Навіть Карл Юнг, психолог, хто першим відкрив ці терміни для загалу, казав,
що немає такого поняття, як чистої води інтроверт
чи екстраверт.
Він наголошував, що якби така людина існувала, то
вона була б у божевільні.
Деякі люди перебувають на межі
між інтровертами й екстравертами,
і ми називаємо їх амбівертами.
Я переконана, що їм дісталось найкраще з цих двох світів.
Багато з нас впізнають у собі риси, характерні як для першого, так і для другого типу.
І що я намагаюсь сказати, так це те, що нам потрібен кращий баланс у культурному аспекті.
Потрібна тісніша взаємодія
цих крайніх протилежностей.
Це особливо важливо,
коли йдеться про творчість і продуктивність,
адже коли психологи розглядають
життя більшості творчих людей,
вони бачать
велику здатність обмінюватись ідеями
розвивати ідеї,
проте помічають і риси інтровертів у цих видатних особистостей.
А все це тому, що усамітнення зазвичай і є запорукою
творчості.
Скажімо, Дарвін
полюбляв прогулянки лісом на самоті
і навідріз відмовлявся від запрошень на вечері.
Теодор Гейзель, більше відомий як доктор Сьюз,
вигадав багатьох чудових персонажів
в усамітненому висотному офісі,
що розташовувався позаду його будинку в Ла Хойа, Каліфорнія.
І насправді він побоювався зустріти
своїх маленьких читачів,
які, мабуть, очікують угледіти в ньому
такого собі веселуна-Санта Клауса,
проте, певно, розчаруються, побачивши натомість більш стриману особистість.
Стів Возняк створив перший комп'ютер Apple,
сидячи наодинці, у власному офісі
в компанії Hewlett-Packard, де він на той час працював.
Він стверджує, що ніколи б не зміг досягти такого рівня,
якби не був інтровертом і не покинув власну домівку
в ранньому віці.
Звісно ж,
це ні в якому разі не означає, що нам усім слід припинити співпрацювати -
маємо наглядний приклад такого успішного знайомства Стіва Возняка із Стівом Джобсом,
результатом якого стала поява комп'ютерів Apple -
проте потрібно зрозуміти важливість усамітнення
і те, що для багатьох людей -
це життєво необхідний ковток повітря.
Уже протягом багатьох століть
нам відома надзвичайна сила самотності.
Лишень нещодавно ми, з незрозумілих причин, почали забувати про неї.
Якщо ж ви поглянете на основні світові релігії,
то знайдете промовців:
Мойсея, Ісуса, Будду, Мухаммеда -
промовців, які все ж мандрували наодинці,
усамітнювались у пустельній місцевості,
і саме наодинці на них сходили одкровення та траплялися Богоявлення,
які вже потім вони поширювали серед своїх спільнот.
Таким чином виходить: нема усамітнення, нема й одкровення.
І це аж ніяк не новина,
натомість радше аспект сучасної психології.
Виявляється, ми не можемо перебувати поміж людей,
не повторюючи та не відображаючи їхні думки на підсвідомому рівні.
Навіть якщо ми говоримо про, на перший погляд, особисті та примітивні речі,
на кшталт особистих вподобань,
спершу ви почнете наслідувати переконання оточення,
навіть не усвідомлюючи, що ви це робите.
Група радісно підтримує ідеї
найбільш сильної або харизматичної особистості,
хоч немає жодного зв'язку
між здатністю бути найкращим оратором та мати найкращі ідеї.
Підкреслюю - жодного.
Отже...
(Сміх)
Ви можете наслідувати людину з накращими ідеями,
але не факт, що вони найкращі.
Невже ви залишите це на волю випадку?
Набагато краще буде йти по життю самостійно,
висловлювати власні ідеї,
звільнившись від спотворень групового руху,
натомість збираючись командою,
для обговорень у добре облаштованому середовищі,
отримуючи найбільшу користь із цього.
Чому ж тоді, коли все так гарно виходить,
насправді все виявляється дуже погано?
Чому ж ми облаштовуємо наші школи та робочі місця саме таким чином?
Чому ж ми змушуємо інтровертів почувати себе винними
лише через те, що їм потрібно побути певний час на самоті?
Одна відповідь лежить глибоко в історії нашої культури.
Західні суспільства,
особливо США,
завжди надавали перевагу завзятим людям,
на відміну від схильних до роздумів
та споглядання.
Проте в ранні роки існування Америки
популярною була культура характеру, як її називають історики,
коли людей цінують за
внутрішнє "я" та непорушні моральні устої.
Якщо ви поглянете на тогочасні підручники із самовдосконалення,
то знайдете щось на зразок
"Характер, найбільш значима річ у світі".
Вони брали за основу такі образи, як Авраам Лінкольн,
якого цінували за скромність та невибагливість.
Ральф Волдо Емерсон називав його
"людиною, не враженою зверхністю".
Проте на початку ХХ століття
ми вступили в епоху нової культури,
яку історики називають культурою особистості.
Сталось так, що ми зрадили сільськогосподарській економіці
зі світом великого бізнесу.
Унаслідок цього люди раптово почали переїжджати
з маленьких містечок до мегаполісів.
Замість людей, із якими ми звикли працювати пліч-о-пліч,
з'явилась необхідність заявляти про себе
в натовпі незнайомців.
Тому досить закономірно,
що такі якості, як шарм та харизма,
раптом почали вважатись справді значимими.
І, звісно ж, книжки із саморозвитку змінили орієнтацію
і почали називатись
на кшталт "Як завоювати дружбу та впливати на людей".
Вони ж обирають ключовими моделями
найкращих продавців.
Ось який він - світ, у якому ми зараз живемо.
Така ось вона, наша культурна спадщина.
Я в жодному разі
не применшую роль соціальних навичок,
і не пропагую
відмову від командної роботи.
Ці само релігії, які засилають своїх мудреців до самотніх гірських вершин,
також вчать нас любові та довіри.
Проблеми, з якими ми стикаємось сьогодні
у сферах науки та економіки,
настільки глибокі та складні,
що нам знадобляться армії людей, об'єднаних задля
вирішення спільних проблем.
Я ж намагаюсь сказати: що більше свободи ми дамо інтровертам бути тими, ким вони є,
то більше шансів, що вони
самостійно зможуть підійти до вирішення цих проблем.
Зараз я хочу поділитись із вами
вмістом моєї валізи.
Вгадайте, що там?
Книжки.
Повна валіза книжок.
Тут є "Котяче око" Маргарет Етвуд.
Ось роман Мілана Кундери.
"Путівник розгублених"
Маймоніда.
Проте це не зовсім мої книжки.
Я принесла ці книжки,
оскільки вони були написані улюбленими авторами мого дідуся.
Мій дідусь був рабином,
а також вдівцем
і мешкав один у маленькій квартирці у Брукліні,
яка була для мене найкращим місцем у світі, коли я зростала,
частково тому, що вона була сповнена його ніжною та ввічливою присутністю,
а частково тому, що там була купа книжок.
Кожен стіл, кожен стілець у квартирі буквально
виконував окрему функцію -
угинатися під стосом книжок.
Як і решта моєї родини,
дідусь понад усе на світі любив читати.
Проте він також любив свій сан,
і ця любов відчувалась у кожній проповіді, яку він проголошував
щотижня, протягом 62 років, коли він був рабином.
Він вбирав корисне з кожного дня читання
та переплітав у заплутані гобелени стародавні та гуманістичні думки.
Люди приходили звідусіль,
щоб послухати його.
Проте ось що я скажу про мого дідуся.
Під його церемоніальною роллю
приховувався справді скромний інтроверт -
найсильніше це виявлялося, коли він проголошував проповіді
і йому було тяжко тримати зоровий контакт
з тією ж самою парафією,
до якої він промовляв протягом 62 років.
Навіть далеко від трибуни,
коли його кликали просто привітатись,
часто він завершував розмову поспішно,
побоюючись, що забере надто багато часу.
Коли ж він помер у свої 94,
поліції довелось перекрити вулиці того району, де він проживав,
щоб розмістити увесь натовп,
який прийшов ушанувати його.
Сьогодні ж я хочу наслідувати приклад мого діда
на свій лад.
Я щойно опублікувала книгу про інтроверсію,
і мені знадобилося сім років, щоб написати її.
Ці сім років стали для мене суцільним блаженством,
тому що я читала і писала,
думала і досліджувала.
Це стало моїм варіантом
дідусевої години насамоті в його бібліотеці.
Проте я раптом опинилась у зовсім іншій ролі
і тепер я стою тут і розповідаю
про те, який я насправді інтроверт.
(Сміх)
І це набагато тяжче для мене,
оскільки, незважаючи на те що мені дуже приємно
бути тут зараз із вами,
насправді це не моє звичне середовище.
Тому я готуюсь до таких моментів,
як тільки можу.
Останній рік я вправлялась у публічних розмовах
за кожної нагоди.
Я називаю це власним "роком небезпечних розмов".
(Сміх)
Насправді це дуже допомогло.
Але все ж я скажу вам, що допомагає найбільше -
це мої відчуття, моя віра і надія,
що коли йдеться про нашу особисту позицію
щодо інтровертів, спокою і усамітненності,
ми перебуваємо за крок від різких змін.
Насправді так і є.
Наразі ж я збираюсь залишити вас
із трьома закликами до дії,
для тих, хто поділяє таку ж думку.
Номер один:
облиште це божевілля навколо групової роботи.
Просто облиште.
(Сміх)
Дякую.
(Оплески)
Я хочу чітко пояснити, що я маю на увазі,
адже я глибоко переконана, що наші офіси
мають спонукати
до невимушеного, неофіційного типу спілкування, як у кафе,
знаєте, коли люди збираються разом
і обмінюються ідеями, наче зовсім спонтанно.
Це чудово.
Чудово як для інтровертів так і для екстравертів.
Нам потрібно набагато більше приватності та набагато більше свободи
і набагато більше незалежності на роботі,
у школі і т. д.
Звісно ж, потрібно вчити дітей товаришувати, проте
не менш важливо вчити їх працювати самостійно.
Це також надзвичайно важливо для дітей-екстравертів.
Їм потрібно вміти працювати самостійно,
адже саме таким чином вони вчаться глибоко мислити.
Добре, тепер номер два: ходіть у пустельні місцевості.
Будьте як Будда, здобувайте власні одкровення.
Я не кажу,
що нам усім треба негайно почати будувати окремі хатинки в лісах,
ніколи не розмовляючи один з одним,
але я кажу, що ми можемо розділятися
та заглядати до власної голови
трошки частіше.
Номер три:
добре роздивіться, що всередині вашої валізи
і чому ви саме це до неї поклали.
Отже, екстраверти,
можливо, ваші валізи також наповнені книжками.
Або ж у них купа келихів для шампанського
чи спорядження для стрибків із парашутом.
Хоч би що там було, сподіваюсь, ви скористаєтесь цим за першої ж нагоди,
заряджаючи нас своєю енергією та радістю.
А от ви, інтроверти, якщо будете самими собою,
можливо, матимете наснагу уважно охороняти
вміст власних валіз.
І це теж добре.
Проте час від часу, лишень час від часу,
сподіваюсь, що ви розкриватимете валізи й для інших людей,
тому що ви потрібні світу, так само як і вміст ваших валіз.
Я бажаю вам лише найкращої з усіх можливих подорожей
та сміливості говорити толерантно.
Дуже вам дякую.
(Аплодисменти)
Дякую вам. Дякую.
(Аплодисменти)
Коли мені було 14,
мене дуже приваблювала фізика,
вона мене дивувала,
і я хотіла знати про неї все.
У нас в школі був вчитель фізики,
який починав урок з такої фрази:
"Дівчата можуть це не слухати".
Справді надихає, чи не так?
(Сміх)
Я і справді не слухала,
але лише саме цю фразу.
Отож, давайте відправимось в Анди, в Чилі,
500 кілометрів, або ж 300 миль
на північний-схід від Сантьяго.
Доволі віддалена, суха,
проте дуже красива місцина.
Там майже нічого немає.
Хіба що кондори та тарантули.
А вночі, коли гасне світло,
нам відкривається одне з найтемніших
місць на Землі.
Ці гори - просто казкове місце.
Чудове поєднання
віддаленої гірської вершини
і надзвичайно складних технологій.
Наші предки протягом 
усієї історії людства
вдивлялися в небо та розмірковували 
про природу нашого існування.
І наше покоління не є виключенням.
Єдиною проблемою є неможливість
повністю побачити нічне небо
через світлове забруднення міст.
Отже, астрономи відправляються
до віддалених гірських вершин,
щоб споглядати та вивчати всесвіт.
Таким чином, телескопи - 
це вікно до всесвіту.
Це не буде перебільшенням,
якщо я скажу, що південна півкуля стане
майбутнім астрономії
у XXI столітті.
У нас уже є система
існуючих телескопів,
яка знаходиться в Андах, в Чилі,
і яка буде згодом приєднана до новітньої
системи з надзвичайними можливостями.
Дві міжнародні команди будуватимуть
величезні телескопи, такі ж чутливі до
оптичного випромінювання, як і наші очі.
З'явиться орбітальний телескоп,
який скануватиме небо кожних
декілька ночей.
Також з'являться радіотелескопи,
чутливі до довгохвильового
радіовипромінювання.
А згодом з'являться космічні телескопи.
Наступник космічного телескопа Хаббл,
під назвою телескоп Джеймса Вебба,
буде запущений у 2018 році.
Також з'явиться супутник TESS,
який відкриватиме планети
поза сонячною системою.
Протягом останнього десятиліття
я була куратором групи -
консорціуму - міжнародної групи,
яка займалась розробкою проекту
найбільшого оптичного телескопу
з будь-коли існуючих.
Він називається Гігантський
Магелланів телескоп, або ГМТ.
Телескоп матиме дзеркала,
які сягають 8,4 метра в діаметрі -
кожне з дзеркал.
Це майже 27 футів.
Таким чином, воно покриє усю сцену -
можливо, досягне аж 4 ряду у залі.
Кожне з семи дзеркал телескопа
сягатиме майже 27 футів в діаметрі.
Разом ці сім дзеркал у телескопі
охоплюватимуть
80 футів (24 метри) у діаметрі.
Отже, це дорівнюватиме
розміру цієї усієї зали.
Сам телескоп буде досягати
43 метри у висоту,
і знову ж, будучи в Ріо,
дехто з вас був, щоб побачити величезну
статую Христа.
Можна порівняти масштаб висоти;
загалом, статуя менша, ніж буде телескоп.
Розміри телескопа можна порівняти з
розмірами Статуї Свободи.
Він буде розташований
у приміщенні, заввишки 22 поверхи -
60 метрів у висоту.
Проте, це незвичайна будівля
для захисту телескопа.
Вона матиме відкриті в небо вікна,
щоб мати змогу направляти та
дивитися в небо;
і він фактично обертатиметься на основі -
2000-тонна будівля, яка обертається.
Гігантський Магелланів Телескоп матиме
розширення, що у 10 разів перевершує
розширення телескопа
Хаббл.
Він буде у 20 мільйонів разів чутливішим,
ніж людське око.
І він, можливо, буде в змозі, вперше в
людській історії знайти життя на планетах
поза межами нашої Сонячної системи.
ВІн дасть нам змогу зазирнути у минуле,
поглянути на перший блиск всесвіту -
буквально, зародження всесвіту.
Світанок всесвіту.
Це саме той телескоп,
який дозволить нам зазирнути у минуле,
бути свідками, як утворювалися галактики,
перші чорні діри,
перші галактики у всесвіті.
Уже протягом тисячі років
ми вивчаємо всесвіт;
ми досі задумуємось про наше
місце у всесвіті.
Стародавні греки казали,
що Земля - центр всесвіту.
П'ятсот років тому
Копернік заперечив це
і поставив Сонце замість Землі
у центр всесвіту.
Протягом століть ми покращували
свої знання,
доки Галілео Галілей,
італійський вчений,
вперше направив маленький
п'ятисантиметровий телескоп у небо.
Щоразу, як ми створювали
більші телескопи,
ми дізнавались щось нове про всесвіт;
кожного разу ми робили нові відкриття.
У XX столітті ми дізнались, 
що всесвіт розширюється,
і що наша Сонячна система 
не є центром розширення.
Тепер ми знаємо, що всесвіт складається
з близько 100 мільярдів галактик,
які ми можемо побачити,
і кожна з цих галактик має
100 мільярдів зірок.
Зараз ми вдивляємось у
найглибші знімки весвіту,
що коли-небудь були відзняті.
Вони були відзняті
космічним телескопом Хаббл,
який був направлений у ті області
неба, які раніше вважалися пустим місцем,
до запуску Хаббла.
І якщо ви можете уявити 
цю крихітну область,
це лише одна п'ятдесята
розміру повного Місяця.
Уявіть собі повний Місяць.
І зараз, на цьому знімку, можна розгледіти
10 000 галактик.
А розмитість та малий розмір
цих знімків є наслідком
факту, що ці галактики знаходяться
надзвичайно далеко, на величезній відстані
І кожна з цих галактик
може містити
декілька мільярдів, або навіть сотні
мільярдів окремих зірок.
Телескопи можна порівняти з машинами часу.
Отже, чим далі ми заглядаємо у космос,
тим віддаленіше минуле ми можемо бачити.
Їх назвають корзинами для світла -
вони буквально збирають світло.
Таким чином, чим більша корзина,
чим більше дзеркало ми матимемо,
тим більше світла ми зможемо вловити
і тим глибше у минуле ми поглянемо.
За останнє століття
ми дізнались,
що у всесвіті існують особливі об'єкти -
чорні діри.
Ми дізналися про існування
темної матерії та темної енергії,
яку ми не в змозі побачити.
Зараз ви фактично дивитесь
на знімок темної матерії.
(Сміх)
Ви зрозуміли. Ні, не усі в залі зрозуміли.
(Сміх)
Ми дізнались
про присутність темної матерії,
хоч і не можемо її побачити, але існує
незаперечний факт її існування - гравітація.
Зараз ми можемо подивитися навколо
і побачити море галактик
у всесвіті, що постійно розширюється.
Сама я займаюсь вимірами швидкості
розширення всесвіту,
і один з проектів, який я провела
у 1990 роках,
задіяв космічний телескоп Хаббл для
виміру швидкості розширення всесвіту.
Зараз ми можемо повернутися на
14 мільярдів років назад.
З часом ми дізнались, що зірки
мають свої власні історії;
вони мають час народження,
середину свого життєвого шляху,
а деякі навіть мають драматичний кінець.
Таким чином, рештки тих зірок згодом
фактично формують нові зірки, які ми бачимо,
більшість з них мають
планети навколо себе.
І одним зі справді цікавих досягнень
за останні 20 років
було відкриття інших планет,
які обертаються навколо інших зірок.
Вони мають назву екзопланети.
І до 1995 року ми навіть не уявляли про
існування будь-яких інших планет,
окрім тих, що обертаються
навколо нашого Сонця.
Але зараз ми знаємо про майже 2000 інших
планет, що обертаються навколо інших зірок,
які ми можемо виявити,
а також визначити їх вагу.
Існує близько 500 зірок,
які мають багатопланетну систему.
А також існує ще 4000 - і навіть більше -
інших кандидатів
у планети, які обертаються навколо зірок.
Їхня різноманітність просто зашкалює.
Є планети, схожі на Юпітер,
які є гарячими,
інші планети покриті льодом,
є також є водні світи;
скелясті планети, схожі на Землю,
так звані "суперЗемлі",
і, окрім того, є планети, які вважаються
діамантовими світами.
Ми знаємо, що існує хоча б одна планета,
яка схожа на Землю, і на якій є життя.
Ми навіть відшукали планети
які обертаються навколо двох зірок.
Це більше не є вигадкою із
наукової фантастики.
Ми знаємо, що навколо нашої
планети є життя,
ми розвинулись у складну форму існування і
зараз саме час дізнатися наше походження.
І беручи до уваги усе, що ми відкрили,
величезні цифри зараз підтверджують,
що, можливо, існують мільйони -
напевно, навіть сотні мільйонів -
інших [планет], які знаходяться
достатньо близько -
на ідеальній відстані від зірок, навколо
яких вони обертаються -
щоб мати умови для існування рідкої води
і, можливо, мати змогу підтримувати життя.
Таким чином можна лише дивуватися цьому,
дуже дивуватися,
а що найдивовижніше,
це те, що протягом наступного десятиліття
ГМТ матиме змогу зробити спектральний
аналіз атмосфер цих планет,
і визначити, чи вони мають необхідні
для життя умови.
Отже, що таке проект ГМТ?
Це міжнародний проект.
До нього входять Австралія, Південна Корея,
і мені приємно повідомити будучи тут у Ріо,
що наш останній партнер 
проекту телескопу - це Бразилія.
(Оплески)
Сюди також входять декілька закладів
з усієї території США,
включаючи Гарвардський Університет,
Смітсонівський Інститут та
Інститут Карнегі, Університети
Арізони, Чікаго, Техаський Університет
в Остіні, а також Техаський Університет A&M.
Сюди також входить Чилі.
Виготовлення дзеркал для цього телескопа
є дивовижним заняттям
саме по собі.
Потрібно взяти шматки скла, розплавити їх
у печі, яка обертається.
Це відбувається під 
футбольним стадіоном
в Арізонському Університеті.
Цей процес схований під
52 000 сидінь.
Про це ніхто не знає.
Таким чином у нас є котлован,
що обертається.
Дзеркала формуються і дуже повільно
охолоджуються,
а згодом вони надзвичайно ретельно
поліруються.
Ви лише подумайте про ретельність
полірування цих дзеркал -
розміри опуклостей на цих дзеркалах,
по усій площі в 27 футів (8,4 метри),
за розміром є меншими, ніж
одна мільйонна доля дюйма.
Ви можете собі це уявити?
Ого!
(Сміх)
Ось людська волосинка. Це одна п'ятдесята
ширини однієї моєї волосинки,
по усій площі у 27 футів.
Це надзвичайне досягнення.
Саме це дозволяє мати нам саме ту
точність, яка потрібна.
Отже, що дає нам ця точність?
Уявіть собі, що ГМТ -
якби я тримала монетку, яка
випадково завалялась у мене в кишені;
і я дивилась на лице на монетці,
я можу звідси побачити
напис на монетці;
я можу побачити лице на монетці.
Я гадаю, що навіть люди у першому ряді
не можуть цього побачити.
Але якби ми скористалися
Гігантським Магеллановим телескопом,
усім його 80-метровим діаметром,
який ми порівнювали із залом,
і направили б його з відстані у 200 миль
(322 кілометри),
якби я стояла у Сан-Паулу, ми могли 
б чітко бачити лице, зображене на монетці.
Це надзвичайне розширення та
потужність телескопа.
І якби...
(Оплески)
Якби астронавт на місяці,
за чверть мільйона миль (400 000 км),
запалив свічку, всього лиш свічку,
ми б змогли її побачити,
використовуючи ГМТ.
Це просто надзвичайно.
Ось змодельований знімок
скупчення зірок у недалекій галактиці.
"Недалекій" - це поняття астрономічне,
відносне.
Це десятки мільйонів світлових років.
Ось так це скупчення виглядало б.
Отож, погляньмо на ці чотири
яскраві об'єкти,
і порівняємо їх зі знімком камери
Космічного телескопа Хаббл.
Можна розгледіти розмиті деталі,
що частково починають проявлятися.
І нарешті, погляньте на разючу різницю,
знімок, зроблений за допомогою ГМТ.
Отож, давайте поглянемо
на знімки ще раз.
Це те, що можна бачити за допомогою одного
з найпотужніших телескопів на Землі,
а це, знову ж те, що ми 
бачитимемо за допомогою ГМТ.
Надзвичайна точність.
На якому ми етапі?
Ми уже вирівняли вершину
гори у Чилі.
Ми уже розпочали роботи.
Протестували та відполірували
перше дзеркало.
Підготували друге та третє дзеркала.
І невдовзі збираємось готувати четверте.
Цього року у нас відбулися перевірки,
приїжджали міжнародні групи,
тестували нас,
та сказали: "Ви готові до будівництва".
Ми плануємо будівництво телескопа
з першими чотирма дзеркалами.
Ми хочемо розпочати збирати наукові
дані якомога швидше -
ми, астрономи, називаємо це "світанком" -
у 2021 році.
А повністю телескоп буде закінчений
у середині наступного десятиліття,
з усіма сімома дзеркалами.
Зараз ми з нетерпінням чекаємо, щоб
подивитися у минуле віддаленого всесвіту,
на зародження всесвіту.
Ми матимемо змогу вивчати інші планети
надзвичайно детально.
Але для мене, найзахоплюючіше
у побудові ГМТ-
це можливість фактично відкрити щось,
про що ми не знали, щось
що ми навіть не могли раніше уявити,
дещо цілковито нове.
Я сподіваюсь, що за допомогою будівництва
цього та інших об'єктів,
багато молодих жінок і чоловіків отримають
натхнення досягати зірок.
Дуже вам дякую.
Дякую (португальською).
(Оплески)
Бруно Джуссані: Дякую Вам, Венді.
Залиштесь зі мною - я маю до Вас
запитання.
Ви згадали про інші об'єкти.
Зараз зводиться Магелланів Телескоп,
але є також ALMA та інші у Чилі,
та ще десь, включно з Гаваями.
Чи тут йдеться про співпрацю та
взаємовигоду чи все-таки про змагання?
Я знаю, що є змагання за фінансування,
проте, як щодо наукових досягнень?
Венді Фрідмен: Щодо науки,
тут йдеться лише про співпрацю.
Телескопи в космосі,
телескопи, які розташовані на землі,
Телескопи з різною чутливістю до хвиль,
телескопи, які є схожими, але
використовуються по-різному -
усі вони будуть розглядати питання, 
які поставлені з різних точок зору.
Коли ми відкриватимемо інші планети, ми
зможемо перевірити ці спостереження,
зможемо виміряти атмосферу,
зможемо роздивлятися космос
у дуже великому розширені.
Отже вони дійсно взаємовигідні.
Ви праві, ми справді
змагаємось за фінансування,
але коли мова йде про науку,
тут працює взаємовигода.
Бруно Джуссані: Венді, дякуємо, 
що прийшли на TEDGlobal.
Венді Фрідмен: Дякую Вам.
(Оплески)
Сонячні системи, які знаходяться за межами нашої,
схожі на віддалені міста, спостерігаючи за їхніми мерехтливими вогниками,
ми все ж не в змозі потрапити туди.
Проте, вивчаючи ці мерехтливі вогні,
можна довідатись, як взаємодіють зірки і планети
для того, щоб створити власну екосистему,
а також придатні для життя середовища.
На слайді, де зображено токійське небо,
я приховала дані
найновішого, виставленого на аукціон космічного телескопа
Місія Кеплер, призначеного для пошуку нових планет.
Ви їх бачите?
Ось вони.
І це лиш крихітна часточка неба, яку охоплює Кеплер
у пошуках планет,
даючи щопівгодини
дуже точні виміри світіння
понад 150,000 зірок.
Те, що ми шукаємо,
є не що інше як невелике затемнення,
яке виникає, коли планета проходить перед цими зірками,
блокуючи частину видимого нам зоряного світла.
Всього лише за два роки роботи
ми відкрили понад 1,200
потенційних сонячних систем з-поміж інших зірок.
Так для порівняння скажу,
що за останні два десятиліття
до появи Кеплер
нам було відомо лише 400 таких систем.
Дивлячись на ці невеликі заглиблення у світлі,
можна визначити багато речей.
По-перше, що там є планета,
по-друге, її розміри,
а також відстань від материнської зірки.
Ця відстань є дуже важливою,
оскільки вказує на те,
скільки світла отримує планета загалом.
Важливо знати цю відстань і кількість світла;
це так, якби ми з вами сиділи поблизу багаття.
Ви бажаєте сидіти достатньо близько, щоб зігрітись,
але не настільки,
щоб спектись.
Проте ми можемо довідатися значно більше про материнську зірку,
ніж кількість отримуваного світла.
Поясню чому.
Ось наша зірка. Це наше Сонце.
Тут його показано в полі видимого світла.
Це світло є видимим і для людського ока.
Ви помітите, що воно дуже схоже на
символічну жовту кульку -
так в дитинстві ми малювали Сонце.
Також ви помітите і ще дещо,
а саме веснянки
на його "обличчі".
Ці веснянки називаються сонячними плямами,
і свідчать
про магнітне поле Сонця.
Крім того вони можуть змінювати світло, яке виходить від зірки.
За допомогою Кеплер ми маємо змогу отримати дуже точні виміри цього,
а також простежити їхній вплив.
Попри те, це лиш крапля в морі.
Якби наші очі могли розрізняти ультрафіолетове та рентгенівське випромінювання,
ми б усвідомили
потужний і згубний вплив
активності магнітного поля Сонця -
таке стається і з іншими зірками.
Тільки подумайте,
такі явища відбуваються
на небі весь час, навіть, коли надворі похмуро.
Отож, коли ми хочемо довідатися, чи заселена планета людьми,
чи придатна вона для життя,
ми повинні знати не лише кількість світла
та тепла,
а також її "космічну погоду" -
а саме, рівень високоактивної радіації,
ультрафіолетового та рентгенівського випромінювання,
які створені її зіркою,
і занурюють її в цю ванну високої радіації.
Отож, ми не можемо так детально вивчати
планети
серед інших зірок,
як ми це робимо з планетами нашої сонячної системи.
Ось тут бачите Венеру, Землю та Марс -
три планети, хоч і приблизно однакового розміру,
але
життя можливе лиш на одній із них.
Тим часом все, що ми можемо зробити,
це виміряти інтенсивність світла зірок,
встановити зв'язок
планет з їхньою материнською зіркою,
а також довідатись,
чи можливе
життя на цих планетах.
Звісно, Кеплер не виявить планети
біля кожної зірки, за якою спостерігає.
Попри те будь-яке обчислення, зроблене ним,
є дуже цінним,
так як містить інформацію про зв'язок
між планетами і зірками,
про те, яким чином світло зірок
служить фундаментом
для виникнення життя у Всесвіті.
Зрештою, Кеплер - це всього-на-всього телескоп, інструмент, який фіксує дані,
решта роботи - за нами, науковцями, і всім людством.
Дякую за увагу.
(Оплески)
Cьогодні проблема світового здоров'я
в наших руках,
і вона полягає в тому, що той спосіб, 
у який ми на даний момент
відкриваємо та розвиваємо нові ліки,
занадто дорогий та займає багато часу.
Найчастіше він підводить нас, 
а не дає успішних результатів.
Він зовсім не дієвий, а це означає,
що пацієнти, яким дуже потрібне 
нове лікування,
не отримують його,
і хвороби не лікуються.
Здається, ми витрачаємо 
дедалі більше грошей.
Отже, з кожним мільярдом, 
витраченим на наукові дослідження,
ми отримуємо менше ліків, 
які допускаються на ринок.
Більше грошей, менше ліків. Гмм.
То що ж відбувається?
Ну, тут роль грає величезна 
кількість факторів,
але я думаю, що один 
із ключових факторів ‒
це інструментарій, 
який ми маємо на даний час
у доступі, щоб перевірити ефективність
лікарського засобу,
або чи безпечний він
перед проведенням клінічних перевірок,
і цей інструментарій нас підводить.
Не можна передбачити,
що станеться з людьми.
Але у нашому розпорядженні є
два головних знаряддя:
клітини в посудинах та 
експерименти з тваринами.
Поговоримо про перший з них, 
про посудини з клітинами.
Отже, клітини радісно 
функціонують у наших тілах.
Ми беремо і вириваємо їх
з рідного середовища, 
викидаємо їх на посудини
і сподіваємось, що вони працюватимуть.
Вгадайте-но, що. 
Вони не працюють.
Їм не подобається це середовище,
тому що не існує для них 
нічого кращого за те,
що вони мають усередині тіла.
Що ж до експериментів над тваринами?
Ну, тварини дійсно можуть надати
вкрай важливу інформацію.
Вони показують нам, що відбувається
у складному організмі.
Ми більше вивчаємо біологію як таку.
Однак частіше за все
випадки з тваринами не допомагають 
передбачити того, що може статися з людьми,
якщо їх лікують конкретним препаратом.
Отже, нам потрібні кращі знаряддя.
Нам потрібні клітини 
людського організму,
але необхідно знайти спосіб 
зберігати їх у гарному настрої
поза межами тіла.
Наші тіла ‒ динамічні середовища.
Ми постійно рухаємося.
І наші клітини через це проходять.
Вони знаходяться в рухливих 
середовищах у нашому організмі.
На них постійно діють механічні сили.
Отож, якщо ми хочемо, 
щоб клітини були щасливі
поза нашим організмом,
нам потрібно стати 
клітинними архітекторами.
Ми повинні проектувати, 
будувати і споруджувати
дім для клітин.
І в науково-дослідницькому 
інституті Wyss
ми якраз так і зробили.
Ми називаємо цю річ &quot;органом у чипі&quot;.
І в мене є один з собою.
Гарний, правда ж? 
Але він досить неймовірний.
Прямо в мене в руці дихає жива
людська легеня в чипі.
І вона не просто гарна.
Вона може робити приголомшливі речі.
У цьому маленькому чипі живуть клітини,
клітини, які знаходяться 
в динамічному середовищі,
яке взаємодіє з різними типами клітин.
Багато хто
намагався виростити 
клітини в лабораторії.
Люди випробовували різні підходи.
Намагалися навіть виростити 
маленькі міні-органи в лабораторії.
Ми не намагаємось робити цього тут.
Ми просто силкуємося відтворити
в цьому маленькому чипі
найменшу функціональну одиницю,
яка представляє біохімію,
функціональну та механічну напругу,
через яку проходять клітини нашого тіла.
Отож, як це все працює? 
Зараз я вам покажу.
Ми запозичуємо прийоми, що їх використовують
під час виробництва комп'ютерних чипів,
щоб створити конструкції у масштабі
відносно клітин та їхнього середовища.
Маємо три рідинні канали.
У центрі – пориста гнучка мембрана,
куди можемо додати людські клітини,
наприклад, з наших легенів,
що знизу мають капілярні клітини –
клітини наших кровоносних судин.
Потім можемо додати 
до чипу механічних сил,
які розтягують та стискають мембрану.
Таким чином клітини зазнають 
такого ж механічного впливу,
як і під час дихання.
Вони почуваються так, як у тілі.
По верхньому каналу 
спрямовується потік повітря,
а потім ми спрямовуємо рідину, 
яка містить поживні речовини,
по кровоносному каналу.
Чип – дійсно гарний.
Що ми можемо з ним робити?
Ми отримуємо неймовірну функціональність
усередині даних маленьких чипів.
Зараз покажу вам.
Наприклад, ми змогли імітувати зараження.
Ми додаємо клітини бактерій до легень,
а потім додаємо людські 
білі кров’яні тільця [лейкоцити].
Білі кров’яні тільця – 
це захист нашого тіла
від бактеріальних загарбників.
Коли вони відчувають, що
запалення відбулося через зараження,
вони ввійдуть з крові в легені
та поглинуть бактерії.
Зараз побачите, як це відбувається
наживо у людській легені на чипі.
Ми намітили білі кров’яні тільця, 
тому видно їхній потік.
Коли вони виявляють інфекцію,
починають липнути.
Вони липнуть, потім намагаються 
проникнути в легені
збоку кровоносного каналу.
Бачите, ми можемо зробити видимим
біле кров'яне тільце.
Воно липне, просовується
між шарами клітин, крізь пору
та виходить з іншого боку мембрани.
Саме там воно поглине бактерію,
позначену зеленим кольором.
Тільки що ви були свідками того, 
як у крихітному чипі
відбувається одна з основних реакцій
нашого тіла на зараження.
Так ми реагуємо. 
Це реакція імунної системи.
Дуже захоплююча мить.
Я хочу поділитися з вами цим малюнком.
І не тільки тому, що він гарний.
А тому, що він надає нам 
чимало інформації
про те, що клітини 
роблять усередині чипів.
Ці клітини
з маленьких повітряних 
шляхів у наших легенях
мають волосоподібну структуру,
яку можна побачити в легенях.
Ці структури називаються війками.
Вони видаляють слиз із легенів.
Так. Слиз. Фу!
Але слиз дуже важливий.
Слиз втягує часточки, віруси,
можливі алергени.
А ці маленькі війки рухаються
та очищують слиз.
Коли вони пошкоджені,
наприклад, димом цигарок,
вони не працюють належним чином 
та не очищують слиз.
Це може призвести 
до таких захворювань, як бронхіт.
Війки та очищення слизу
також спричиняють страшні хвороби, 
наприклад, муковісцидоз.
Тепер за допомогою 
функціональності даних чипів
ми починаємо пошук
нових можливих видів лікування.
Ми не зупинилися на дослідженні 
легенів у чипі.
Маємо кишку в чипі.
Подивіться на неї.
Ми вставили людські кишкові клітини
у такий чип.
Вони знаходяться у постійному 
перистальтичному русі,
цьому тонкому струмочку крізь клітини.
Можна зімітувати багато функцій,
які спостерігаються
у людському кишечнику.
Можна моделювати хвороби,
наприклад, слизистий коліт.
Це захворювання вражає
багатьох людей.
Воно дуже ослаблює організм.
Та не існує дійсно гарного лікування.
Зараз ми маємо цілу систему
різних чипів з органами,
робота над якими ведеться 
в наших лабораторіях.
Однак справжня сила даної технології
випливає з того,
що ми з’єднуємо їх за допомогою рідини.
Крізь ці клітини тече рідина.
Тому ми можемо зв’язувати
різні численні чипи разом
і формувати так звану 
віртуальну людину на чипі.
Ми справді перебуваємо 
в піднесеному настрої.
Ми не відтворимо усю людину 
в даних чипах.
Наша мета – мати змогу відтворити
належну функціональність,
щоб краще передбачити те,
що відбуватиметься у людському організмі.
Наприклад, ми починаємо досліджувати
процеси від введення наркотику 
або розпилення аерозолю.
Хто з вас, як і я, хворий на астму, 
використовує інгалятор.
Можемо дослідити процес 
проникнення ліків у легені,
проникнення в організм,
вплив ліків, наприклад, на серце.
Чи змінюється внаслідок цього серцебиття?
Чи токсичні ліки?
Чи відбувається очищення у печінці?
Чи печінка засвоює ліки?
Чи нирки їх виділяють?
Ми починаємо вивчати активну
реакцію організму на ліки.
Це може призвести до прориву
та змінити
не тільки фармацевтичну галузь,
а цілу низку різних галузей,
серед яких косметична галузь.
Можна використати шкіру в чипі,
який зараз ми розвиваємо в лабораторії,
щоб перевірити склад цих продуктів
на безпечність для вашої шкіри,
не проводячи експерименти на тваринах.
Можна перевірити безпечність
хімічних препаратів, 
які впливають на нас
щодня у довкіллі,
як-от препарати, що їх зазвичай
використовують у хатньому господарстві.
Також можна використовувати
органи на чипах
під час біотероризму
або радіоактивної загрози.
Можна використовувати їх,
щоб краще вивчити
захворювання на кшталт 
лихоманки Ебола,
або інших смертельних хвороб, як САРС.
Органи на чипах 
можуть також змінити
у майбутньому спосіб проведення 
клінічних досліджень.
Нині середня кількість учасників
клінічного дослідження така: середня.
То схиляється у бік людей 
середнього віку, то в бік жінок.
Ви знайдете багато 
клінічних досліджень,
в яких задіяні діти.
Однак щодня ми даємо дітям ліки.
Єдині безпечні дані 
щодо цих препаратів
ми отримали від тестів на дорослих.
Але діти – не дорослі.
Вони можуть не так реагувати, 
як дорослі.
Є й інші особливості, наприклад, 
генетичні відмінності
населення,
що призводять до популяцій 
з підвищеним ризиком
щодо несприятливої реакції на ліки.
Уявіть собі, що ми взяли 
клітини різних популяцій,
ввели їх у чипи
та створили популяції на чипах.
Це могло б повністю змінити
спосіб проведення 
клінічних досліджень.
А це команда людей, 
яка працює над цим.
У нас є інженери, клітинні біологи,
клінічні лікарі, які працюють разом.
Ми спостерігаємо щось 
досить неймовірне
в Інституті Wyss.
Це зближення дисциплін,
серед яких біологія впливає 
на способи проектування,
спорудження та будування.
Це дуже захоплююча справа.
Ми налагоджуємо важливу співпрацю
з виробничими підприємствами.
Наприклад, ми співпрацюємо з компанією,
яка займається експертизою у великих 
масштабах цифрового виробництва.
Вони допоможуть нам зробити
замість одного
мільйони таких чипів,
які можна надати
якомога більшій кількості дослідників.
Це ключ до можливостей 
даної технології.
Покажу вам наш інструмент.
Це прилад, експериментальну 
модель якого
зараз створюють наші 
інженери в лабораторії.
Цей прилад забезпечить нас
технічним управлінням, 
яке дасть нам змогу
з’єднати разом 10 або 
більше чипів з органами.
Він робить щось украй важливе.
Він створює легкий 
інтерфейс для користувачів.
Тому клітинний біолог, 
як я, може зайти,
взяти чип, вставити його в картридж,
як видно на моделі,
вставити картридж у машину,
наче компакт-диск,
і почати роботу.
&quot;Вмикай та працюй&quot;. Це легко.
Уявімо собі,
яким могло б бути майбутнє,
якби я взяла ваші стовбурові клітини
та вставила б їх у чип,
або ваші стовбурові клітини 
та вставила б їх у чип.
Це був би персоналізований 
чип тільки для вас.
Усі ми – індивідууми.
Індивідуальні відмінності означають,
що ми реагуємо по-різному,
а іноді непередбачено, на ліки.
Кілька років тому в мене був 
дуже сильний головний біль.
Не могла з ним впоратися, думала: 
"Спробую щось інше".
Прийняла "Адвіл". 
Та через 15 хвилин
я вже була в відділенні 
екстреної медичної допомоги
з різким нападом астми.
Як бачите, це було не смертельно,
але, на жаль, деякі
побічні реакції на ліки 
можуть призвести до смерті.
Як цьому запобігти?
Ми можемо уявити, що колись
матимемо організм Джеральдін на чипі
або організм Даніели на чипі,
або ваш організм на чипі.
Індивідуальна медицина. 
Дякую.
(Оплески)
На горизонті моє рідне місто, Новий Орлеан.
Це було чудове місто, де я виросла,
але це одне із найбільш вразливих місць в світі.
Половина міста вже знаходиться нижче рівня моря.
В 2005 році світ спостерігав як Новий Орлеан
та Мексиканська затока були знищені ураганом Катріна.
Загинула одна тисяча вісімсот тридцять шість людей. Майже 300,000 будинків було зруйновано.
Зверху будинок моєї матері,
хоча це не її машина,
повінь віднесла її туди аж на сам дах
а нижче будинок моєї сестри.
На щастя, вони та усі інші члени сім'ї вчасно вибралися з будинку,
але вони втратили свої домівки, і, як ви бачите,
майже все, що було в них.
Інші частини світу постраждали від штормів
із ще більш руйнівними наслідками.
В 2008 циклон Наргіс та його наслідки
вбили 138,000 осіб в М'янмі.
Кліматичні зміни позначаються на наших домівках, наших спільнотах,
нашому способі життя. Ми повинні готуватися
в будь-якому масштабі та за кожної можливості.
Це - лекція про те, як бути готовим і пристосованим до
змін, що наступають, і які вплинуть на наші домівки
і наш спільний дім - планету Земля.
Ці зміни у наш час не вплинуть на усіх однаковим чином.
Існують важливі розподільні наслідки
і це не те, про що ви зазвичай могли б подумати.
В Новому Орлеані сім'ї літніх людей і жінок
були серед найбільш вразливих.
Для тих, хто живе в незахищених місцях, низинах,
важко оцінити втрати в доларах вашої країни,
де були поховані ваші предки? І куди податися людям?
Як вони справлятимуться в чужій країні?
Чи буде напруга стосовно іміграції,
або конфлікти щодо боротьби за обмежені матеріальні засоби?
Це вже розпалило конфлікти в Чаді та Дарфурі.
Хочемо чи ні, готові чи неготові, це - наше майбутнє.
Звичайно, хтось шукає сприятливих можливостей у цьому новому світі.
Ось росіяни встановлюють прапор на дні океану,
щоб заявити про право на корисні копалини під зникаючою кригою Арктичного моря.
Але, незважаючи на те, що, можливо, і будуть певні окремі короткочасні переможці,
наші колективні втрати далеко переважатимуть їх.
Візьміть хоча б страхову індустрію і те, як вона бореться,
щоб впоратися із зростаючими катастрофічними втратами
від надзвичайних погодніх подій.
Військові сили це розуміють. Вони кажуть, що зміна клімату
примножує загрозу, яка могла б зашкодити стабільності і безпеці,
поки уряди по всьому світу роздумують,
як із цим впоратися.
Отже, що ми можемо зробити? Як можна нам приготуватись і пристосуватись?
Я б хотіла поділитись трьома групами прикладів, починаючи з
пристосування до шалених штормів і повеней.
В Новому Орлеані мости-близнюки І-10,
чиї секції були знесені ураганом Катріна, були відреконструйовані
на 21 фут вище на випадок сильніших штормових хвиль.
І ці підняті енергозберігаючі будинки
були розроблені Бредом Пітом та компанією Make it Right
для важко постраждалого Дев'ятого Району.
Спустошену церкву, в яку ходить моя мама, було
не лише відбудовано вище, вона готова стати
першою церквою "Зоря Енергії" в країні.
Вони продають електроенергію назад в мережу
завдяки сонячним панелям, енергозберігаючій фарбі тощо.
Їхній рахунок за електроенергію в березні становив лише 48 доларів.
Отже, це - приклади відновлення Нового Орлену,
але краще, якщо інші, беручи до уваги ці зміни, будуть діяти завчасно.
Наприклад, в Галвестоні, ось будинок
який пережив ураган Айк,
в той час як інші будинки на сусідніх ділянках не вистояли.
І по всьому світу, супутники і системи сповіщення
рятують життя в районах, схильних до повеней, таких як Бангладеш.
Але якими б важливими не були технології і інфраструктура,
мабуть, людський фактор є ще більш вирішальним.
Нам необхідні краще планування і системи для евакуації.
Нам потрібно краще розуміти, як люди приймають рішення
в часи кризи, і чому.
Хоча це правда, що багато людей, які загинули під час урагану Катріна, не мали доступу до транспортування,
інші, хто дійсно відмовлявся покинути домівки, коли буря наближалась,
часто через те, що доступні перевезення й притулки
не дозволяли їм взяти своїх домашніх улюбленців.
Уявіть собі, що залишаєте власну домашню тваринку під час евакуації або порятунку.
На щастя, в 2006 році Конгрес прийняв
акт про евакуацію і транспортування домашніх тварин (Сміх)
- це позначається абревіатурою "PETS".
По-друге, підготовка до спеки і посухи.
Фермери стикаються з проблемами посухи від Азії
до Африки, від Австралії до Оклагоми,
в той час, як через хвилі спеки, пов'язаної зі зміною клімату,
загинули десятки тисяч людей
у Західній Європі в 2003, і, знову ж таки, в Росії в 2010.
У Ефіопії, 70 відсотків, це означає, що 70 відсотків населення
залежить від кількості опадів для свого існування.
Організації Oxfam і Swiss Re, разом із фондом Рокфеллера,
допомагають таким фермерам як цей чоловік, будувати похилі тераси
і знаходити інші способи економити воду,
aле вони також передбачають страхування, коли посухи все ж таки настають.
Це забезпечує стабільність, що дає фермерам
впевненість, щоб інвестувати.
Це дає їм доступ до недорогих кредитів.
Це дозволяє їм стати більш продуктивними так, що
вони можуть дозволити собі з плином часу своє власне страхування, без сторонньої допомоги.
Це - спіраль успіху, і вона може бути повторена
в країнах, що розвиваються.
Після смертельної хвилі спеки 1995 року, яка
перетворила морозильники популярного
фестивалю "Смак Чикаго" в тимчасові морги,
Чикаго став визнаним лідером,
в боротьбі з міським тепловим впливом острова
шляхом відкриття центрів охолодження,
охоплюючи вразливі райони, насаджуючи дерева,
створюючи прохолодні білі або озеленені покрівлі.
Це - озеленений дах мерії, поряд із частиною даху округу Кук,
де на 77 градусів за Фаренгейтом гарячіше на поверхні.
Вашингтон, округ Колумбія, фактично привів країну
до встановлення нових озеленених дахів, і вони фінансують це почасти
завдяки п'ятивідсотковому податку на пластикові пакети.
Вони ділять витрати по установці цих озеленених дахів
із домовласниками.
Ці покрівлі не тільки зменшують вплив міського теплового острова,
але й економлять енергію, і внаслідок цього гроші,
викиди, що спричинять зміни клімату,
і вони також зменшують кількість стоків, що спричинені зливами.
Таким чином, певні рішення щодо спеки можуть забезпечити безпрограшні перемоги.
По- третє, пристосування до зростаючого рівня морів.
Підвищення рівня моря загрожує береговим екосистемам, сільському господарству,
навіть головним містам. Ось як одно-двометрове
підвищення рівня моря виглядає у дельті річки Меконг.
Ось тут і вирощується половина рису В'єтнаму.
Це також може завдати шкоди інфраструктурі.
Аеропорти по всьому світу розташовані на узбережжі.
Це має сенс, чи не так? Це відкритий простір, де
літаки можуть злітати і приземлятися, не турбуючись про
створення шуму чи оминання високих будівель.
Ось тільки один приклад, Аеропорт Сан-Франциско,
де рівень затоплення є 16, а то і більше дюймів.
Уявіть приголомшливі витрати на захист
цієї життєвоважливої інфраструктури через спорудження дамб.
Проте можуть бути певні зміни,
які ви не можете собі уявити. Наприклад,
літаки вимагають більшої злітно-посадкової смуги для зльоту,
тому що розжарене, менш щільне повітря, забезпечує менший підйом.
Сан-Франциско також витрачає 40 мільйонів доларів
на повторний розгляд і переконструювання водної системи і системи очищення стічних вод,
так як водовідвідні труби, як ось ця, можуть бути затоплені морською водою,
спричиняючи пробки на заводі, наносячи шкоду мікрорганізмам,
які необхідні для переробки відходів.
Тому ці відвідні труби були удосконалені,
щоб вберегти систему від потрапляння морської води.
Крім цих технічних рішень наша робота
з громадами у Джорджтаунському центрі клімату
закликає їх поглянути, які існуючі правові та політичні інструменти є доступними,
і розглянути, як вони можуть пристосуватися до змін.
Наприклад, у землевикористанні, які області ви хочете
захистити, шляхом спорудження дамби, скажімо,
за рахунок піднесення будинків, чи відступу від берегової лінії,
щоб забезпечити міграцію важливих природних систем
таких, як заболочені землі чи пляжі?
Ось інші приклади, що варті уваги. У Великобританії
Темзький Бар'єр захищає Лондон від штормових хвиль.
Мережа азійських міст зі стійким кліматом (ACCCRN)
відновлює життєво важливі екосистеми такі, як мангрові ліси.
Це, власне, не лише важливі екосистеми,
але вони також служать буфером для захисту громад всередині країни.
Нью Йорк є надзвичайно вразливим до штормів,
що можна побачити з цього розумного знаку, і до підвищенння рівня моря,
і до штормових хвиль, як ви можете побачити з затоплення метро.
Але повертаючись до надземної частини, ці підняті вентиляційні решітки
для системи метро показують, що рішення можуть бути як
функціональні, так і привабливі. Насправді, у Нью Йорку,
Сан-Франциско і Лондоні дизайнери передбачили
способи краще інтегрувати природні і штучні середовища,
беручи до уваги зміну клімату.
Я вважаю, це - надихаючі приклади того, що стає можливим,
коли ми відчуваємо себе в силі проектувати світ, який буде іншим.
А зараз, невелике застереження.
Пристосування є занадто важливим, щоб залишити його експертам.
Чому? Ну, просто немає експертів.
Ми вступаємо в незвідану територію, і, поки що,
наш досвід і наші системи грунтуються на минулому.
"Стаціонарність" означає поняття, коли ми можемо передбачати майбутнє
базуючись на минулому, та планувати відповідно,
і цей принцип керує великою частиною нашої техніки,
нашим проектуванням цінної інфраструктури, систем міського водопроводу,
будівельних норм і правил, і навіть правами на воду і іншими правовими прецедентами.
Але ми просто не можемо більше покладатися на встановлені норми.
Ми працюємо поза межами допустимої концентрації СО2,
яка на планеті спостерігається сотні тисяч років.
Я веду до наступного.
Від нас залежить, чи ми подивимось на наші домівки і спільноти,
наші вразливі місця і піддавання ризику,
і чи знайдемо способи не лише вижити, але й процвітати,
і також від нас залежить, чи ми плануємо і готуємося
і закликаємо наших глав урядів та вимагаємо від них
здійснювати те саме, навіть, якщо вони і вживають заходів
для запобігання кліматичним змінам.
Не існує швидких рішень.
Нема єдиного підходу до всіх вирішень.
Ми всі навчаємось в процесі роботи.
Але ключове слово тут робота.
Дякую. (Оплески)
(Оплески)
Колись давно світ був великою, безталанною родиною,
якою керували могутні і сильні батьки,
а люди були безпомічними і безнадійними,
неслухняними дітьми.
І якщо дехто з найсміливіших дітей сумнівався у владі
своїх батьків, їх карали.
І якщо вони проникали в батьківські кімнати,
а тим більше лізли у таємні шухляди, їх карали,
і говорили, що для їхнього ж блага -
не заходити сюди більше ніколи.
І ось одного разу у містечко прийшов чоловік
з величезною купою секретних документів,
вкрадених з батьківських кімнат.
"Гляньте, що вони від вас ховають".
Діти подивилися і були шоковані.
Там були плани і уривки з зустрічей,
де батьки ображали один одного.
Вони поводилися точнісінько як діти.
І вони робили помилки - так само, як діти.
Єдиною різницею було те, що їхні помилки були приховані
у таємних шухлядах.
Але в тому містечку жила дівчина, яка не вважала,
що цим документам місце у таємних шухлядах,
а навіть якщо і так, то мусить існувати закон,
який би відкрив доступ дітям до цих документів.
Дівчина загорілась бажанням змінити правила у сім'ї.
Отже, я - це та дівчина у тій історії, і секретні документи,
які мене зацікавили, знаходились у цій будівлі - у британському парламенті,
а інформація, яку я хотіла дізнатись,
стосувалась кількості витрат
членів Парламенту.
Я гадала, що це природнє питання у демократичній країні (Оплески).
Це не було щось на зразок - дайте мені код від ядерного бункера або щось у цьому дусі,
але запеклий опір, який мені вчинили
на це просте і прозоре прохання,
викликав підозру, що я попросила про щось на кшталт цього.
Таким чином я боролася 5 років,
і це було лише одне з сотень прохань, які я подавала,
але, насправді, ви не подумайте, ніби я намагалася
здійснити революцію у британському парламенті.
Це зовсім не було моєю метою. Ці прохання були
лише частиною досліджень для моєї першої публікацї, та, на жаль,
усе перетворилося у виснажливу, нудну судову тяганину
і я, після п'яти років боротьби проти Парламенту,
постала перед трьома найкомпетентнішими суддями,
очікуючи на їхній вердикт: чи повинен Парламент відкривати ці дані чи ні.
Змушена зізнатись - я не дуже вірила у перемогу,
оскільки я чудово усвідомлювала, що суд із парламентом за одне. Я завжди гадала,
що вони підтримують один одного. У мене не було шансів.
Але знаєте що? Я перемогла. (Оплески)
Ну, на цьому історія не закінчилася, оскільки Парламент
затягував видачу цієї інформації.
До того ж, вони намагалися прийняти новий закон про видачу інформації,
який би їх не стосувався.
Таким чином, вони намагалися обмежити той прозорий закон, який самі прийняли,
щоб його дія не поширювалась на них самих.
Єдине, що вони не врахували - це оцифрування,
що означало, що всі їхні паперові чеки
були перескановані в електронному варіанті, і тому було дуже просто
для будь-кого скопіювати цілу електронну базу даних на диск,
а потім спокійно вийти з Парламенту
і продати той диск за
шалені гроші Дейлі Телеґраф. Мабуть усі пам'ятають
тижні неприємних відкриттів про покупки членів Парламенту -
починаючи з порнофільмів,
кранів для ванної, нових кухонних меблів
та іпотек, які ніколи не були погашені.
Як результат - шість міністрів звільнилися з посади,
спікер уперше за 300 років був змушений скласти свої повноваження,
новий уряд був обраний на основі законності та прозорості,
120 депутатів не взяли участі у тих виборах,
і таким чином чотири депутати і два лорди
сидять у в'язниці за обвинуваченням у шахрайстві.
Отже, дякую вам. (Оплески)
Загалом я розповіла цю історію, оскільки вона не є винятковою для Британії.
Це типовий приклад всесвітніх культурних зіткнень між
"сильними світу цього",
котрі вважають, що можуть керувати нами,
не звертаючи уваги на наші потреби.
Аж ось народ повстав проти них,
висловив своє незадоволення їхнім керівництвом,
і не лише незадоволення -
він ще й озброївся офіційною інформацією проти них.
Ми рухаємося у руслі демократизації доступу до інформації,
і я, своєю чергою, займаюсь цією проблемою досить довго.
Трішки ніякове зізнання: змалку
я записувала все, що діялося навколо, пильнувала
своїх сусідів і вела шпигунський щоденник.
На мою думку, це було справжнім показником для
моєї майбутньої кар'єри журналіста - дослідника.
Дізнавшись багато недоступної раніше інформації, я збагнула,
що тема витрат завжди була актуальною.
А на даний момент вона стала однією із найголовніших.
Будь-хто і з будь-якого куточка планети хоче знати, що роблять чиновники.
Кожен хоче мати право голосу у діях, які чинять від їхнього імені та з їхніми коштами.
Відкритий доступ до інформації, на мою думку,
є інформаційним просвітництвом
і має спільні корені з первісним Просвітництвом.
Це пошук істини -
не тільки тому, що хтось так сказав або так має бути.
Ні, це намагання знайти істину
у тому, що ти бачиш і що ти можеш перевірити.
Просвітництво заторкнуло питання про права королів,
божественні права королів на правління народом
або про те, що жінки повинні підкорятись чоловікам
або про те, що церква є прямим наступником Бога на Землі.
Звісно, що духовенство не було задоволене таким поворотом подій,
і тому намагалося придушити цей рух.
Але вони не звернули уваги на технології, які вже тоді існували - друкарство,
яке раптово, швидко і дешево
поширило ці всі ідеї;
люди збиралися у кав'ярнях,
обговорювали нові ідеї, планували революцію.
У наш час ми маємо інформаційні технології. Для інформації більше не потрібні фізичні матеріали.
Зараз дуже дешево, надзвичайно дешево поширювати її.
Зараз нашою друкарнею став інтернет, а нашими кав'ярнями - соціальні мережі.
Ми знаходимося на шляху до так званої глобальної системи,
а в такій системі ми будемо приймати колективні глобальні рішення,
висловлювати думки щодо кліматичних проблем, фінансів та ресурсів.
Подумайте -
якщо ми хочемо купити будинок, ми не купуємо
перше-ліпше. Не буду говорити за всіх,
але я передивилась би багато будинків, перш ніж вкласти так багато грошей в один із них.
Що ж до фінансової системи, то нам потрібно профільтрувати чимало інформації, перш ніж зробити певний висновок.
Одна людина не може
проаналізувати таку величезну кількість інформації
і придумати дієві рішення.
Саме тому відкритий доступ до інформації
такий важливий.
Саме тому приймають багато викривальних законів
про довкілля.
Існує Оргуська конвенція -
європейська директива, яка дає людям право
знати:
чи зливає ваш водоканал
стічні води у річку.
У фінансовій індустрії ми маємо більше прав знати
про те, що діється. Існують різноманітні
антикорупційні закони, фінансові постанови,
доступ громадськості до корпоративних таємниць - і тому ми можемо легко відстежити рух коштів за кордон.
Стає щораз складніше приховати відмивання грошей, ухилення від сплати податків, несправедливу оплату праці.
На мою думку, це чудово. Ми дізнаємося дедалі більше і більше
інформації про фінансові системи.
Ми рухаємося до централізованої,
взаємопов'язаної системи,
але одну її складову ми проминаємо. Знаєте яку?
Ця система є основою, фундаментом для всіх інших систем.
Це - система влади, система політики та політиків. Я наголошую на цій системі,
оскільки саме в ній
присутня нисхідна ієрархія.
Яким чином таку величезну кількість інформації
можна обробити у такій системі?
Звичайно такого бути не може. І крапка.
Я вважаю, що саме це є прихованою причиною
кризи законовладдя у наш час.
Отже я розповіла вам про свої методи "просування" Парламенту у XXI століття -
зі штурханами і криками.
Хочу навести лише декілька прикладів того,
що роблять
мої знайомі.
Почнемо з хлопця на ім'я Себ Бейкон. Він програміст,
який створив сайт Алаветелі
про інформаційну свободу.
Перш за все, він відкритий, містить різноманітну документацію,
і ви можете послати будь-яке прохання,
поставити будь-яке запитання можновладцям
без жодного клопоту -
а написання петиції або прохання таки завдає певного клопоту.
Утім на цьому сайті все просто - ви всього лиш друкуєте питання:
скільки поліцейських мали судимості?
Це запитання відсилається потрібній людині, а ви знаєте,
до коли вона має на нього відповісти, вас тримають у курсі всіх новин,
усієї переписки.
З часом такий сайт стає громадським архівом.
Цей сайт відкритий - і доступний у будь-якій країні,
де є хоча б якась свобода інформаційного простору.
Ось тут список країн, які вже зареєстровані на цьому сайті,
і тих, які незабаром долучаться до нього.
Тож якщо комусь із присутніх подобається ідея такого сайту,
і у вашій країні такий сайт не заборонили б,
то Себ буде радий співпрацювати з вами, щоб запустити
сайт у вашій державі.
На цій фотографії Бірджитта Джонсдоттір. Вона є членом Парламенту Ісландії.
Але досить нетиповий член Парламенту. Під час протестів в Ісландії
вона була одним із мітингувальників, які вийшли зі стін Парламенту,
коли економіка держави зазнала краху.
Пізніше вона була обрана членом Парламенту на основі реформи мандату
і на даний час вона очолює ось цей проект.
Проект називається "Сучасна ісландська медіа ініціатива".
Зовсім недавно вони отримали фінансування, що дасть змогу зробити цей проект міжнародним.
Члени ініціативи шукають найкращі закони
про свободу слова,
захист інформаторів, захист від наклепів,
захист першоджерел, намагаючись перетворити Ісландію на рай для видавців.
У цій державі інформація є відкритою, і тому легкодоступною
для секретних служб держави,
які намагаються отримати наші
персональні дані.
Ми, журналісти - дослідники, також намагаємося
мислити глобально, і заснували сайт під назвою
Інвестіґейтів Дешборд. Якщо ви намагаєтеся відстежити
процес відмивання грошей диктатора Хоші Мубарака -
а ви знаєте, що він перекачує гроші зі своєї країни,
де почувається в небезпеці - то щоб дослідити цю справу,
потрібно щонайменше мати доступ
до всіх світових компаній,
що мають реєстраційну базу даних будинків.
На цьому вебсайті намагаються назбирати якнайбільшу кількість таких баз даних,
тому ви можете шукати його родичів,
друзів, начальника його служби безпеки.
Ви можете спробувати знайти, як він переводить активи
з тієї країни.
Але знову ж таки, коли справа доходить до рішень,
що мають на нас найбільший вплив -
рішень про війну і так далі - зрозуміло, що
такі дані не можна оприлюднити за допомогою електронних запитів.
Це дуже складно. Тому нам доведеться
отримувати інформацію незаконним шляхом, від інформаторів.
Коли часопис Ґардіан досліджував війну в Афганістані,
журналісти не могли просто зайти
в Міністерство оборони і запитатися про подробиці війни.
Вони просто не отримали б відповіді.
Уся інформація про війну просочилася з десятків тисяч
листів американських солдат,
у яких вони описували всі правдиві подробиці Афгану.
Завдяки таким листам вдалося дослідити війну.
Ще однією галуззю досліджень є дипломатія.
Знову ж таки, все побудовано на плітках і витоку інформації.
251 000 американських дипломатичних телеграм -- я брала участь у цьому розслідуванні,
тому що я дізналася про витік цієї інформації
з вуст одного розлюченого учасника проекту WikiLeaks.
Саме так я потрапила на роботу в Ґардіан.
З власного досвіду я знаю, що це таке - отримати доступ
до такої інформації. Це надзвичайно, просто надзвичайно.
Це почуття нагадало мені про одну сцену з "Країни Оз".
Знаєте, яку сцену я маю на увазі? Ту, де маленький песик
біжить до чарівника, а чарівник відхиляється назад,
песик зриває завісу і ...
"Не смій дивитися за куліси. Не смій дивитися на чоловіка за кулісами".
Зі мною було те саме, тому що я зрозуміла,
що ці всі високоповажні чиновники, ці надзвичайно пихаті політики -
такі самі люди, як і ми з вами.
Вони обливали брудом один одного. Розповсюджували один про одного плітки.
Цей інцидент яскраво демонструє,
що вони такі ж люди як і ми.
Вони не володіють надможливостями.
Вони не чарівники. Вони не наші батьки.
Крім того, мене приголомшив
рівень всюдисущої корупції у різних країнах,
яка охопила керівну верхівку,
державних чиновників,
котрі розкрадають державне майно
заради особистого збагачення і роблять це
в умовах офіційної секретності.
Тому я й згадала WikiLeaks, адже що може бути
відвертішим за публікування такого матеріалу?
Саме так вчинив Джуліан Ассанж.
Йому не сподобалось, як газети описали мирну і спокійну ситуацію в Афганістані.
Він виплеснув усю інформацію сюди.
Водночас, стали відомими імена людей в Афганістані, які потребували захисту.
А ще білоруський диктатор отримав
гарненький список усіх учасників продемократичних
кампаній у країні, які вели переговори зі США.
Чи це радикальна відвертість? Мабуть ні, бо для мене
це не означає відмову від влади,
втечу від відповідальності чи підзвітності. Йдеться про партнерство з владою.
Про розподіл відповідальності,
розподіл підзвітності. Але він погрожував мені судовим позовом
через те, що я отримала інформацію, яку він сам виклав у відкритий доступ -
і це свідчить, що його погляди мінливі
та суперечливі. (Сміється).
Ще однією стороною влади є її неймовірна вседозволеність і заманливість, і тому
потрібно мати дві сильні риси характеру:
коли ти сідаєш у крісло влади, коли ти починаєш мати з нею справу,
коли ти говориш про неї
через її могутні можливості.
Потрібно озброїтися скептицизмом і скромністю.
Скептицизм допоможе тобі не зупинятися на досягнутому.
"Я хочу побачити причину - чому, а не просто слухати твої обіцянки. Цього замало!
Мені потрібні докази: чому саме так".
І крім цього - смиренність, адже всі навколо - люди. Ми всі робимо інколи помилки.
А якщо скептицизму і смиренності в тобі немає,
тоді тобі світить коротка дорога від реформатора до диктатора,
і вистачить прочитати "Ферму тварин",
щоб зрозуміти, як влада псує людей.
То як розв'язати проблему? На мою думку, треба втілити в життя
наші законні права на знання інформації.
Наразі наші права неймовірно слабкі.
У багатьох країнах діють офіційні секретні акти,
зокрема і у Великій Британії. Ми маємо Акт про державну таємницю,
який нехтує громадськими інтересами. Це злочин, тому що
людей карають, інколи дуже суворо,
за розповсюдження або публікацію офіційної інформації.
Я хочу, щоб ви всі на мить замислились, чи не було б чудово,
якби ми мали Акт про офіційне розголошення, за яким
чиновників було б покарано, якщо вони
приховували б або замовчували інформацію,
призначену для широких мас?
Звичайно, що так. Так! Моя мить влади. (Оплески) (Сміється)
Я хочу, щоб ми працювали над цим.
І не все так погано. Якийсь прогрес, безумовно, є,
але мені здається,
що ближче ми добираємося до центру влади, то більше
вона закривається від нас.
Нещодавно я чула, як Комісар лондонської поліції
говорив про те, що поліція
мусить мати доступ до всіх наших даних,
шпигувати за нами без законних підстав, оскільки
це питання життя і смерті.
Він так і сказав: питання життя і смерті.
Без жодних доказів.
Він просто пояснив: "Бо я так кажу".
"Ви повинні довіряти мені на слово".
Я перепрошую, панове, але ми з вами повертаємося
до часів допросвітницької церкви,
і ми повинні проти цього боротися.
Він говорив про якийсь закон у Британії, що називається
Закон про особисту інформацію - неймовірно обурливий законодавчий папірець.
В Америці діє Закон про обмін і захист кіберрозвідувальної інформації.
За нами можуть шпигувати безпілотні літачки.
Ми маємо Агентство національної безпеки -
найбільший у світі шпигунський центр. Він колосальний -
у п'ять разів більший за Капітолій.
У ньому прослуховують і аналізують
телефонні розмови, радіообмін та особисті дані,
щоб визначити, хто підбурює громадськість.
Повертаючись до нашої першої історії - батьки запанікували.
Вони швиденько зачинили всі двері.
Заповнили свої будинки камерами спостереження.
Вони спостерігають за нами. Вони вирили підвал
і збудували шпигунський центр,
щоб визначити, хто з нас суспільно небезпечний, а якщо
хтось з нас не погоджується з такими правилами - нас звинуватять у тероризмі.
Тоді що ж це - казка чи реальний кошмар?
Одні казки мають щасливе закінчення. Інші - ні.
Я впевнена, що всі читали казки братів Грімм,
які, як на мене, досить сумні.
На жаль, світ - не чудова казка, і ми ще не знаємо,
наскільки він може бути жорстокий.
З іншого боку, можливо світ і кращий, ніж ми вважаємо,
але так чи інакше ми мусимо сприймати світ таким, яким він є,
з усіма його проблемами, оскільки якщо ми визнаємо їх -
то зможемо їх розв'язати
і жити у світі, де всі будуть щасливі. Завжди.
(Сміється). Дякую за увагу.
(Оплески)
Дякую. (Оплески)
Я не можу їх забути.
Їхні імена Аслан, Алік, Андрей
Фернанда, Фред, Ґаліна, Ґангілд
Ганс, Інґеборґ, Матті, Наталія,
Ненсі, Шеріл, Усман, Зарема,
і список є довшим.
Для багатьох їхнє існування,
їхня людяність
скоротились до статистики,
сухо зазначені як "випадки,
пов'язані із порушенням безпеки".
Для мене вони були колегами,
які належали до спільноти працівників 
гуманітарної допомоги,
яка намагалась забезпечити 
комфортом
жертв війни у Чечні в 90-х.
Вони були медсестрами, логістами,
експертами із забезпечення житла,
помічниками юристів, перекладачами.
І за це їх вбили,
їхні сім'ї спустошили,
а їхні історії здебільшого забули.
Нікого не покарали
за ці злочини.
Я не можу їх забути.
Вони певним чином живуть в мені,
згадки про них щодня дають моєму
життю значення.
Але вони також переслідують мене,
темні провулки мого розуму.
Як працівники гуманітарної допомоги,
вони вирішили перебувати
на стороні жертви,
надавати допомогу, забезпечувати 
комфортом, безпекою,
але коли вони самі потребували
захисту,
його не було.
На сьогоднішній день, коли ви бачите 
заголовки вашої газети
про війну в Іраку чи в Сирії -
викрадений волонтер, страчений заручник -
але ким вони були?
Чому вони були там?
Що їх мотивувало?
Як ми стали настільки байдужими
до таких злочинів?
Саме тому я сьогодні є з вами.
Нам потрібен кращий спосіб,
щоб їх пам'ятати.
Нам також потрібно пояснити основні
цінності, яким вони присвятили своє життя.
Ми також повинні вимагати справедливості.
Коли 1996 року Управління Верховного 
комісара ООН у справах біженців
відправило мене в Північний Кавказ,
я усвідомлював певний ризик.
П'ятьох колег було вбито,
троє були важко поранені,
сімох взяли в заручники.
Тому ми були обережними.
Ми використовували бронетехніку,
імітації машин,
змінювали напрями подорожі,
змінювали домівки,
вживали всіх заходів безпеки.
Тим не менше, холодної зимової ночі
січня 1998, настала моя черга.
Коли я з охоронцем зайшов в свою квартиру
у Владикавказі,
нас оточили озброєні чоловіки.
Вони взяли охоронця, поклали на
підлогу,
вони били його прямо
переді мною,
зв'язали і відволокли геть.
На мене одягли наручники, зав'язали очі
і змусили стати на коліна,
тоді як глушник пістолета
вперся в мою шию.
Коли з вами таке відбувається,
немає часу для роздумів, для молитви.
Мій мозок працював автоматично,
швидко перемотуючи життя,
яке я щойно залишив позаду.
Мені знадобився час, щоб зрозуміти,
що люди в масках були там не для того
щоб вбити мене,
але тому, що хтось і десь наказав
мене викрасти.
Того ж дня почався процес дегуманізації.
Тоді я був нічим більшим ніж
просто товаром.
Зазвичай я про це не говорю,
проте я б хотів трішки поділитися з вами
деякими з тих 317 днів, проведених в полоні.
Мене тримали в підвалі,
суцільна темрява
впродовж 23 годин та 45 хвилин щодня,
а тоді приходили охоронці,
як правило, двоє.
Вони приносили великий шматок хліба,
миску супу і свічку.
Та свічка горіла 15 хвилин,
15 хвилин дорогоцінного світла,
тоді вони її забирали, і я повертався
в темряву.
Мене прикували металевим дротом
до ліжка.
Я міг зробити лише чотири маленьких 
кроки.
Я завжди мріяв про п'ятий.
Ні телевізора, ні радіо
ні газети, нікого, з ким можна поговорити.
В мене не було рушника, мила,
туалетного паперу,
лише два відкритих металевих відер -
один для води, інший для відходів.
Чи можете собі уявити, що інсценована страта
може бути розвагою для охоронців,
коли вони садисти чи коли їм просто
нудно або ж вони п'яні?
Ми повільно розхитуємо мої нерви.
Ізоляцію й темряву особливо 
важко описати.
Як описати ніщо?
Нема слів, щоб описати глибину
самотності, яку я досягнув
на цій тоненькій межі між
здоровим глуздом та божевіллям.
Інколи в темряві я грав в уявні шашки.
Я починав з чорних,
грав білими,
повертався до чорних,
намагаючись перехитрити іншу сторону.
Більше я не граю в шашки.
Мене мучили думки про мою сім'ю
і моїх колег, охоронця Едіка.
Я не знав, що з ним сталося.
Я намагався не думати,
я заповнював час
різними можливими фізичними
вправами на місці.
Я намагався молитися, пробував усі
види ігор для пам'яті.
Але темрява також створює образи та думки,
які не є нормальними.
Одна частина твого мозку хоче, щоб ти
протистояв, кричав, плакав,
інша ж наказує тобі замовкнути
і просто пройти крізь все це.
Це постійні внутрішні дебати, немає
нікого, хто б розсудив.
Одного разу до мене прийшов охоронець
і дуже агресивно сказав мені:
"Сьогодні ти станеш на коліна і
проситимеш їжу".
Я був у поганому настрої, 
тому образив його.
Я образив його матір, його предків.
Наслідки були стриманими:
він викинув мою їжу у відходи.
Наступного дня він прийшов з 
такою ж вимогою.
Він отримав таку ж відповідь,
котра мала такі ж наслідки.
Через чотири дні
тіло пронизував біль.
Я не знав, що голод настільки мучить,
коли ти й так мало їсиш.
Тому коли прийшли вартові,
я став на коліна.
Я просив їжу.
Покора була єдиним способом 
дожити до наступної свічки.
Після мого викрадення
мене відправили з Північної Осетії 
в Чечню,
три дні повільної подорожі
в багажниках різних автівок,
і по приїзді мене допитував
впродовж 11 днів чоловік
на ім'я Руслан.
Процедура була завжди однакова:
дещо більше світла, 45 хвилин.
Він спускався в підвал,
наказував варті прив'язати мене до стільця
і вмикав голосно музику.
А тоді горланив запитання.
Він кричав. Він бив мене.
Я уникну деталей.
Було багато питань, яких
я не розумів,
і були такі, які я не хотів розуміти.
Тривалість допиту була
рівноцінна тривалості платівки.
15 пісень, 45 хвилин.
Я постійно жадав останньої пісні.
Одного дня, однієї ночі в тому підвалі,
не знаю, коли це було,
я почув плач дитини над 
своєю головою,
це був хлопчик, можливо, 2-3 років.
Кроки, спантеличення, 
люди, що бігали.
Тому коли Руслан прийшов наступного дня,
перед тим, як він поставив мені 
перше запитання,
я спитав його: "Як сьогодні почувається
твій син? Йому краще?"
Руслан був здивований.
Він розлютився, що варта, ймовірно,
розповіла деякі деталі
його особистого життя.
Я продовжував розповідати, що НДО
постачають ліки місцевим клінікам,
які, можливо, допоможуть його сину 
одужати.
Ми розмовляли про освіту, про сім'ю.
Він розповів мені про своїх дітей.
Я розповів йому про своїх доньок.
А тоді він розповідав про зброю,
про автівки, про жінок,
і я був змушений говорити про зброю,
про автівки, про жінок.
І так ми говорили аж до
останньої пісні на записі.
Руслан був найбрутальнішою людиною,
яку я коли-небудь зустрічав.
Більше він мене не чіпав.
Він не ставив жодних запитань.
Більше я не був лише товаром.
Через два дні мене відправили в 
інше місце.
Там до мене дуже близько підійшов 
вартовий, що було доволі незвично,
і сказав дуже м'яким голосом:
"Я б хотів вам подякувати
за допомогу, яку ваша організація
надала моїй сім'ї,
коли нас переселили в
ближній Дагестан".
Як я міг на це відповісти?
Це було так боляче. Наче лезо в животі.
Тижні внутрішніх роздумів пішли на те,
щоб змиритись
з причинами, чому ми допомагали
тій сім'ї
та солдату-добровольцю, яким він став.
Він був молодим, сором'язливим.
Я ніколи не бачив його обличчя.
Можливо, він мав хороші наміри.
Проте за ті 15 секунд
він змусив мене засумніватись
в усьому, що ми зробили,
в усіх жертвах.
Він також змусив мене думати над тим,
як вони нас бачать.
До того моменту я припускав, що
вони знають, чого ми тут,
і що ми робимо.
Дехто не може цього усвідомити.
По правді кажучи, пояснити, чому ми
це робимо, не так і просто,
навіть нашим найближчим родичам.
Ми не ідеальні, ми не кращі,
ми не є світовою пожежною
бригадою,
ми не супергерої,
ми не зупиняємо воєн,
ми усвідомлюємо, що гуманітарна реакція
не є замінником політичному рішенню.
Тим не менше, ми це робимо, оскільки
одне людське життя є важливим.
Інколи це єдине, що ти робиш -
одна людина, одна сім'я,
маленька групка людей -
і це має значення.
Коли ви стикаєтесь з цунамі,
землетрусом чи ураганом,
ви бачите команди рятівників з 
усього світу,
які тижнями шукають вцілілих.
Чому? Ніхто цього не питає.
Кожне життя має значення,
або ж кожному життю слід бути
важливим.
Те ж саме і з нами, коли
ми допомагаємо біженцям,
людям, переміщеним в межах країни, через 
конфлікт або людям без громадянства.
Я знаю багатьох людей, які,
стикнувшись з непосильним стражданням,
почуваються безсилими і припиняють 
боротися.
Шкода, адже є стільки способів допомоги.
Ми не зупиняємось на цьому відчутті.
Ми намагаємось зробити все можливе,
щоб надати допомогу,
захист, комфорт.
Ми повинні.
Інакше ми не можемо.
Це те, що дає нам змогу почуватись,
якби це сказати, просто людиною.
Це я на фотографії в день мого звільнення.
Через кілька місяців після звільнення 
я зустрівся з тодішнім прем'єр-міністром Франції.
Друге, що він мені сказав:
"Ти був надзвичайно безвідповідальним,
поїхавши до Північного Кавказу.
Ти не усвідомлюєш, скільки проблем ти 
для нас створив".
Це була коротка зустріч.
(Сміх)
Я вважаю, що допомагати людям
у небезпеці - відповідально.
У тій війні, яку ніхто серйозно не хотів 
зупиняти,
і на сьогодні таких воєн ми маємо багато,
допомагати і трішки охороняти 
людей у потребі,
було не лише актом гуманності,
це значило домогтися реальних результатів
для людей.
Чому він не міг цього зрозуміти?
На нас покладено відповільність
спробувати.
Ви чули про поняття:
Відповідальність захистити.
Результати залежать від різних чинників.
Ми можемо навіть зазнати невдачі,
але є гірше ніж невдача -
це навіть не спробувати, маючи можливість.
Отже, якщо ви ступили на цей шлях,
якщо ви підписались на цей вид праці,
ваше життя буде повним радості та смутку,
тому що багатьом людям ми не
можемо допомогти,
багатьох людей ми не можемо захистити,
багатьох людей ми не врятували.
Я називаю їх моїми привидами,
і близько бачачи їхні страждання,
ви забираєте частинку цього страждання собі.
Багато молодих гуманітарних працівників
з гіркотою переживають свій перший досвід.
Їх кидають в ситуації, де вони є свідками,
проте безсилі, щоб щось змінити.
Вони повинні навчитись це приймати
і поступово перетворювати це 
в позитивну енергію.
Це важко.
Багато не справляються,
але для тих, хто справляється,
немає іншої роботи окрім цієї.
Ви бачите зміни, які робите щодня.
Працівники гуманітарної допомоги
усвідомлюють ризик, на який йдуть
в зонах конфлікту чи в 
пост-конфліктних середовищах,
тим не менше наше життя, робота 
стають більш життєво небезпечними,
і цінність нашого життя втрачається.
Чи знаєте ви, що з 2000 року
кількість нападів на працівників
гуманітарної допомоги зросла втричі?
2013 побив нові рекорди:
155 колег вбито,
171 важко поранено,
134 викрадено.
Стільки поламаних життів.
До початку громадянської війни в 
Сомалі в пізніх 80-х,
гуманітарні працівники були
інколи жертвами,
як ми називаємо, непередбачуваних 
втрат,
проте загалом ми не були 
мішенню цих нападів.
Це змінилось.
Погляньте на це фото.
Багдад, серпень 2003:
24 колег було вбито,
Минули ті дні, коли блакитний
прапор ООН чи Червоний Хрест
автоматично нас захищали.
Кримінальні угрупування і деякі
політичні групи
переплелися за останні 20 років
і створили такий вид гібридів,
з якими ми не маємо шляхів спілкування.
Гуманітарні принципи перевіряють,
ставлять під сумнів і часто ігнорують,
але, можливо, найважливіше, що
ми відмовились від пошуку справедливості.
Здається, зовсім немає наслідків
за напади на гуманітарних працівників.
Після мого звільнення мені сказали не
шукати жодних форм справедливості.
Це тобі не принесе нічого хорошого,
так мені сказали.
До того ж, ти наразиш на небезпеку
життя своїх колег.
Роки пішли на те, щоб побачити 
засудження
трьох людей, пов'язаних
з моїм викраденням,
але це було винятком.
Не було справедливості для жодного
гуманітарного працівника,
вбитого чи викраденого в Чечні
між 1995 і 1999,
і так по цілому світу.
Це неприйнятно.
Таке не пробачають.
Напади на гуманітарних працівників є 
воєнними злочинами у міжнародному праві.
Ці злочини не можуть минутись безкарно.
Ми повинні зупинити це коло безкарності.
Ми повинні вважати ці напади 
на гуманітарних працівників
нападами на саме людство.
Це мене виводить із себе.
Знаю, що в порівнянні з біженцями, для
яких працюю, я дуже везучий.
Я не знаю, що це таке - бачити своє місто
повністю зруйнованим.
Я не знаю, що це таке - бачити своїх родичів
розстріляними на власних очах
Я не знаю, що це таке - втратити захист
своєї країни.
Я також знаю, що мені дуже пощастило
порівняно з іншими заручниками.
За 4 дні до мого знаменного звільнення,
чотирьох заручників обезголовили
за декілька миль від того місця,
де мене тримали в полоні.
Чому їх?
Чому я сьогодні тут?
Відповісти не просто.
Я отримав багато підтримки
від своєї родини,
колег, друзів, людей, яких я не знав.
Вони допомагали мені впродовж років
вийти із темряви.
Не кожен отримав таку ж увагу.
Скільки моїх колег після 
драматичного випадку
вкоротили собі віку?
Я можу нарахувати дев'ятьох, яких 
я знав особисто.
Скільки моїх колег пережили
важке розлучення
після важкого досвіду,
оскільки вони не могли нічого 
більше пояснити своїм другим половинкам?
Я втратив цей лік.
Таке життя має свою ціну.
У Росії всі воєнні пам'ятники мають 
красивий напис зверху.
У ньому йдеться (російською):
"Ніхто не забутий, ніщо не забуто".
Я не забуваю свої втрачених колег.
Я нічого не можу забути.
Я закликаю вас пам'ятати їхню відданість
і вимагати, щоб гуманітарні працівники
по усьому світу
були краще захищені.
Не можна дозволити, аби це світло надії,
яке вони приносять, згасло.
Після мого випробування багато колег
запитували мене: "Але чому ти продовжуєш?
Чому ти робиш саме цю роботу?
Чому тобі потрібно до неї повертатись?"
Моя відповідь була простою:
Якби я здався,
це б означало, що мої викрадачі виграли.
Вони б відібрали мою душу
і мою людяність.
Дякую.
(Оплески)
Під час моєї подорожі сюди
я мала дуже цікаву розмову
з пасажиром, що сидів поруч зі мною
в літаку.
Він казав: "Здається, що в США
не залишилося більше професій,
бо вони почали вигадувати нові:
котячий психолог, собачий наставник,
мисливець за бурями".
За кілька секунд він спитав у мене:
"А ви чим займаєтеся?"
А я йому: "Будівельниця миру".
(Сміх)
Кожного дня я працюю над тим,
щоб світ краще чув голоси жінок,
дізнавався про їх життєвий досвід,
відчував їх внесок у побудову миру
та залагодження конфліктів.
Завдяки моїй роботі
я зрозуміла, що шлях до забезпечення
активноі та рівноправної ролі жінки
в суспільстві 
лежить через відродження релігії.
Для мене це дуже важлива справа.
Як молода мусульманка,
я дуже пишаюся своєю вірою.
Кожного дня вона дає мені 
переконаність та наснагу до праці.
Їй я завдячую тим, 
що стою зараз перед вами.
Але я не можу не помічати шкоди,
яка завдається в ім'я релігії,
не тільки моєї, але й усіх інших
світових релігій.
Неправильне тлумачення, 
маніпулювання цитатами зі священних книг
впливають на суспільно-культурні норми,
закони та повсякденне життя таким чином,
що іноді ми не впізнаєм 
свої священні книги.
Мої батьки переїхали з Лівії до Канади
на початку 80-х років.
За віком я середня 
з 11 дітей в родині.
Так, 11.
Зростаючи, я бачила, як мої батьки,
обидвоє дуже релігійні та духовні люди,
моляться і дякують Богові за всі дари,
звісно, і за мене серед інших.
(Сміх)
Вони були щирими людьми, 
з почуттям гумору і дуже терплячі,
безмежно терплячі, бо саме це потрібно,
якщо маєш 11 дітлахів.
А ще вони були справедливими.
Вони ніколи не дивились на релігію 
крізь призму культурних норм.
Зі мною поводилися так само, як з іншими,
від мене очікували того самого.
Мене не вчили, що Бог судить по-різному 
залежно від статі.
Батьківське розуміння Бога
як милостивого та доброзичливого друга
сформувало моє світосприйняття.
Звісно, моє виховання мало
додаткові переваги.
Зростання серед 11 дітлахів — 
це як базовий курс з дипломатії. (Сміх)
Мене питають,
який навчальний заклад я закінчила.
"Ти навчалася в Урядовій школі Кеннеді?"
Я дивлюсь на них і кажу:
"Ні, я навчалася 
в Школі міжнародних відносин Мурабіт".
Це дуже ексклюзивний заклад. 
Туди потрапляють з дозволу моєї мами.
Вам пощастило, бо вона тут присутня.
Якщо ти зростаєш в багатодітній родині,
поруч із 10 братами та сестрами,
ти мимоволі дізнаєшся чимало 
про структуру влади та про спілки.
Ти вчишся зосередженості: треба
казати швидше або менше,
бо тебе завжди перебивають.
Дізнаєшся про важливість ідеї.
Ти змушений розмірковувати, 
як спитати, щоб отримати бажану відповідь;
як відмовити і не посваритися.
Але найважливіший урок,
отриманий в дитинстві,
це - як важливо бути присутнім за столом.
Коли хтось розбив мамину улюблену лампу,
я повинна була бути там,
коли вона намагалася з'ясувати,
хто це зробив, щоб захистити себе.
Якщо ти відсутній, це начебто ти визнаєш
свою провину,
і не встигнеш озирнутися —
тебе вже покарано.
Звісно, я це знаю не з особистого досвіду.
Коли мені було 15 років в 2005 році, 
я закінчила середню школу
і переїхала з Канади — Саскатун —
до Ез-Завії,
рідного міста моїх батьків у Лівії.
Це дуже традиційне місто.
Раніше я приїздила до Лівії тільки раз, 
на канікули.
Мені було лише 7 років, і все було чудово.
Пам'ятаю морозиво, прогулянки на пляж
та щасливих родичів.
Виявилось, що для 15-річної молодої жінки
це зовсім інша справа.
Мене дуже швидко познайомили
з культурним аспектом релігії.
Слова "haram" -- 
"той, що забороняється релігією" --
та "aib" -- 
"неприйнятний з точки зору культури" --
вживалися так, ніби вони значили 
одне й те саме
і мали однакові наслідки.
Я мала численні розмови
з однокласниками, співробітниками, 
викладачами, друзями, родичами,
які не погоджувалися з моїми
правилами та прагненнями.
І навіть незважаючи на міцний фундамент,
закладений моїми батьками,
я почала вагатися щодо ролі жінки.
В Школі міжнародних відносин Мурабіт
ми ставилися до дебатів дуже серйозно;
правилом номер один була ретельна
дослідницька підготовка.
Отже я розпочала мої дослідження,
і мене здивувало, як легко виявилося
знайти лідерів серед жінок моєї віри.
Вони були сильними особистостями і
прокладали нові шляхи в політиці,
в економічній і навіть військовій галузях.
Хадіджа фінансувала ісламський рух
на ранньому етапі.
Якби не вона, нас тут не було б.
Тож чому нам не розповідають про неї?
Чому нам не розповідають про цих жінок?
Чому жінкам відводяться ролі,
затверджені суспільством 
ще до прийняття ісламу?
Якщо ми рівні перед Богом,
чому ми не рівні перед людьми?
Для мене все це зв'язалося з уроками,
отриманими в дитинстві:
якщо бажаєш мати змогу
впливати на прийняття рішення,
маєш бути присутнім за столом.
На жаль, в кожній світовій релігії 
за круглим столом
звичайно сидять не жінки.
В релігійних установах
домінують чоловіки.
Вони формують політику 
згідно зі своїми бажаннями та розумінням;
і поки ми цілком не змінимо цю систему,
ми не можемо сподіватися 
на рівноправну участь жінок
в економічному та політичному житті.
З нашим фундаментом щось негаразд.
Моя мама каже, що неможливо побудувати
гарний будинок на кривому фундаменті.
В 2011, коли почалася лівійська революція,
моя родина була в перших рядах.
І знаєте, під час війни трапляється
надзвичайна річ,
наче тимчасове культурне зрушення.
Тоді я вперше відчула,
що моя активна участь
не тільки прийнятна для суспільства,
але й схвалюється.
Навіть більше: суспільство потребує
моєї участі.
Я та інші жінки отримали місце за столом,
і не як публіка чи посередники,
а як той, хто приймає рішення.
Ми ділилися інформацією
і були незамінними.
Але я воліла, щоб це зрушення 
перетворилося з тимчасового на тривке.
Виявляється, що це зовсім не просто.
Вже декілька тижнів потому
жінки, з якими я працювала,
почали повертатися до попередніх ролей;
причому більшість із них 
були підштовхнуті до цього
релігійними та політичними лідерами,
які цитували Священне писання
на захист своєї точки зору.
Це допомагало їм
заручитися суспільною підтримкою.
Перш за все, я зосередилася 
на економіко-політичному статусі жінок.
Я сподівалася, що його зміцнення
призведе до соціально-культурних змін.
Виявилося, що це впливає, 
але незначною мірою.
Тоді я вирішила скористуватися
їх власними аргументами для наступу.
Я також почала цитувати Священне писання.
В 2012-2013 роках моя організація
провела
найбільшу в Лівії кампанію.
Ми приходили у домівки і школи,
до університетів і навіть до мечетей.
Ми мали прямі розмови з 50 000 людей,
а також зверталися до сотень тисяч 
через білборди та телевізійну рекламу,
через радіорекламу та постери.
Ви, мабуть, дивуєтеся, 
як це жіноча правозахисна організація
могла зробити таке у громаді,
яка була налаштована проти існування
такої організації?
Через використання Священного писання.
Я користувалася цитатами з Корану,
висловами Пророка, хадісами.
Наприклад, Пророк каже:
"Найкраще у тобі —
це найкраще для їх родини."
"Не дозволяй твоєму братові 
пригнічувати іншого."
Уперше під час проповідей по п'ятницях
місцеві імами
проповідували повагу до прав жінки.
Вони торкалися раніше заборонених тем,
наприклад, домашнього насильства.
Ставлення почало змінюватися.
В деяких громадах ми пішли так далеко,
що казали, 
що міжнародна Декларація прав людини,
якій ви опираєтеся, бо вона 
написана не релігійними авторитетами,
захищає ті самі принципи,
що й Священне писання.
ООН тільки скопіювала писання.
Змінивши точку зору,
ми спромоглися запровадити
новий контекст 
для просування захисту прав жінок в Лівії.
Тепер нашим досвідом користуються
в інших країнах.
Я не намагаюся довести, що це легко —
це зовсім не легко.
Ліберали засуджують тебе 
за використання релігії та консерватизм.
Консерватори теж клеять на тебе 
всілякі барвисті ярлики.
Я чула все, від "Твоїм батькам 
має бути соромно за тебе" —
неправда, бо вони моя група підтримки —
до "Ти не доживеш до наступного
дня народження" —
теж неправда, бо я дожила.
І я переконана,
що права жінок та релігія 
не виключають одне одного.
Але ми маємо бути за столом.
Ми мусимо припинити зрікатися своїх думок,
бо якщо ми не висловлюємо їх вголос,
ми тим самим дозволяємо переслідувати
та кривдити жінок.
Але якщо ми кажемо, що ми будемо боротися 
за жіночі права,
що ми будемо боротися з тероризмом
за допомогою бомб та воєнних операцій,
ми заподіюємо величезну шкоду 
громадам, які мають вирішувати проблеми
у довготривалий та відповідальний спосіб.
Кидати виклик 
хибним релігійним настановам дуже важко.
Ти неодмінно зіткнешся
із образами, глузуванням та погрозами.
Але ми мусимо це робити.
Ми повинні повернутися
до істинного тлумачення прав людини
та принципів нашої віри,
не тільки заради себе 
або жінок у наших родинах,
не тільки заради жінок у цій кімнаті
чи за її межами,
але для всього суспільства,
яке буде трансформоване
за допомогою жінок.
Зробити це ми можемо,
тільки якщо залишатимемося
за столом переговорів.
Дякую.
(Оплески)
Я великий прихильник практичної освіти.
Треба лише мати правильні інструменти.
Якщо я захочу навчити мою дочку електроніки,
я не дам їй паяльник
або макетні плати,
які можуть виявитись виснажливими для її маленьких ручок.
Тому мій чудовий студент Сем і я
вирішили звернути увагу на найпростішу річ, яка тільки прийшла нам на думку,
тісто для ігор.
І так ми провели літо,
досліджуючи різні рецепти тіста.
І ці рецепти, напевно, знайомі
кожному з вас, хто робив таке саморобне тісто -
потрібні досить стандартні інгредієнти, які, ймовірно, є на вашій кухні.
У нас є два улюблених рецепти –
для одного потрібні ці інгредієнти,
а у другому цукор замість солі.
І вони чудові. Ми можемо зробити з них гарні невеличкі скульптурки.
Але насправді класно те, що ми можемо їх об’єднати.
Ви бачите, що солоне тісто
проводить електричний струм.
І в цьому немає нічого нового.
Виявляється, що звичайне тісто, яке ви купуєте в магазині, проводить електрику,
і вчителі фізики у середній школі використовували його протягом багатьох років.
Але наше саморобне тісто
насправді має провідність у два рази меншу, ніж куповане тісто.
А що з цукровим тістом?
Воно у 150 разів стійкіше до електричного струму,
ніж солоне тісто.
Так що ж це означає?
Що якщо з’єднати їх разом, зненацька виникає ланцюг -
ланцюг, який творчі, крихітні, маленькі ручки
можуть побудувати самостійно.
(Оплески)
І тому я хочу зробити для вас невеличку демонстрацію.
Так, якщо я беру це солоне тісто -
знову ж таки, воно таке ж, як тісто для ігор, яке ви, напевно, робили в дитинстві -
і я підключу його
до акумулятора на батарейках, звичайного акумулятора -
ви можете купити такий в будь-якому магазині електроніки
або у будь-якому іншому магазині -
і тоді ми можемо
це засвітити.
Але, якщо хтось з вас вивчав електрику,
ви знаєте, що ми можемо також створити коротке замикання.
Якщо я з’єдную їх разом, світло пропадає.
Правильно, бо струм хоче бігти через тісто, а не через світлодіоди.
Якщо я знову їх роз’єднаю, з'являється світло.
Якщо я зараз візьму це цукрове тісто,
воно не хоче проводити електрику.
Воно є ніби стіною для неї.
Якщо ж я покладу його всередину, тепер все тісто дотикається,
і якщо я встромлю світлодіоди назад,
у нас є світло.
Насправді, я могла б навіть додати трохи руху до моєї скульптури.
Якщо я, наприклад, хочу щоб пропелер крутився,
давайте візьмемо маленький двигун, причепимо його
і він обертається.
(Оплески)
Так, розуміючи основу,
ми можемо створити дещо складніші схеми.
Ми називаємо цю схему «суші». Вона дуже популярнa серед дітей.
Я знову підключаю до нього струм.
І тепер я можу сказати про паралельні і послідовні схеми.
Я можу підключати багато вогників.
Ми можемо говорити також про такі речі, як електричне навантаження.
Що станеться, якщо я вставлю багато вогників,
а потім додам моторчик?
Світло потьмяніє.
Ми навіть можемо додати мікропроцесорів
і з їх допомогою
створити музичні звуки, як ми і зробили.
Ви можете зробити паралельні і послідовні схеми
для дітей за допомогою цього.
Отже, це все можна знайти у вас вдома на кухні.
Ми фактично намагалися перетворити її на електротехнічну лабораторію.
У нас є веб-сайт, там усе це є. Там є домашні рецепти.
У нас є кілька відео. Ви можете самі все це зробити.
І було дійсно цікаво, після того як ми виклали їх, побачити до чого це привело.
Ними користуються усі, починаючи від мами в штаті Юта, яка використовувала їх з дітьми,
до наукового дослідження у Великобританії
і розробки навчальних програм на Гаваях.
Тому я закликаю вас всіх взяти трохи тіста,
трохи солі, цукру і почати грати.
Ми зазвичай не уявляємо нашу кухню електролабораторією,
а маленьких дітей творцями електричних схем,
але, можливо, нам слід почати це робити.
Розважайтесь. Дякую.
(Оплески)
Як це не прикро,
у наступні 18 хвилин, поки ми розмовлятимемо,
чотири живих нині американців
помруть
через їжу, якою вони харчуються.
Мене звати Джеймі Олівер. Мені 34 роки.
Я – із Ессексу в Англії
і останні сім років
я доволі невтомно працював,
щоб у свій спосіб зберегти життя людей.
Я не лікар.
Я – шеф-кухар.
У мене немає дорогого обладнання
чи медикаментів.
Я використовую інформацію, навчання.
Я глибоко вірю, що дужість їжі
має першочергове значення у наших домівках,
що поєднують нас у найкращих моментах життя.
Ми маємо жахливу,
жахливу реальність сьогодні.
Америка, ти досягла вершини у власній грі.
Тут – одна з найбільш нездорових країн світу.
Підніміть, будь ласка, руки всі ті,
у цій залі, хто має дітей?
Будь ласка, підніміть свої руки.
Тіточки, дядьки, ви можете продовжити...
Підніміть руки вгору. Тітки й дядьки теж.
Більшість з вас. Добре.
Ми, дорослі останніх чотирьох поколінь,
благословили наших дітей долею
коротшого життя
ніж у їх власних батьків.
Ваша дитина проживе на десять років менше,
ніж ви
через той вибір їжі, який ми створили навколо них.
Дві третини цієї аудиторії,
сьогодні, в Америці, статистично мають надмірну вагу або ожиріння.
Ви купка, з вами все гаразд, але ми до вас дістанемось, не хвилюйтесь.
(Сміх)
Правильно?
Статистика поганого здоров'я зрозуміла,
напрочуд зрозуміла.
Ми проживаємо життя, хвилюючись про смерть, вбивство, самогубство,
і таке інше. Це – на кожній сторінці газет, СNN.
Подивіться на вбивство внизу, заради Бога.
Зрозуміло?
(Сміх)
(Оплески)
Кожне з тих, що позначені до червоним,
це захворювання, пов'язане з дієтою.
Будь-який лікар, будь-який спеціаліст скаже вам про це.
Факт. Захворювання, пов'язані із дієтою – найбільший вбивця
у Сполучених Штатах, зараз, тут і сьогодні.
Це – глобальна проблема.
Це катастрофа.
Це бич сучасного світу.
Англія якраз за вами, як завжди.
(Сміх)
Я знаю, вони були близько, але не так вже й близько.
Нам потрібна революція.
Мексика, Австралія, Німеччина, Індія, Китай,
усі мають численні проблеми ожиріння й поганого здоров'я.
Погляньте на куріння.
Воно зараз коштує менше, ніж ожиріння.
Ожиріння коштує вам, американцям,
10% ваших медичних рахунків.
150 мільярдів доларів на рік.
За 10 років це число подвоїться.
300 мільярдів на рік.
І давайте будемо чесними, у вас немає стільки готівки.
(Сміх)
Я прийшов сюди, щоб почати харчову революцію,
в яку так глибоко вірю.
Ми потребуємо її. Саме час.
Ми знаходимось на переломному моменті.
Я присвятив цьому сім років.
Я старався робити це в Америці протягом семи років.
Зараз настав час, коли плід дозрів – дозрів, щоб зірвати.
Я був в епіцентрі урагану.
Я був у Західній Вірджинії, найменш здоровому штаті Америки.
Принаймні минулого року.
Цього року першість за іншим штатом, але ми попрацюємо над цим наступного сезону.
(Сміх)
Хантінгтон, Західна Вірджинія.
Красиве місто.
Я хотів докласти душу і серце, і людей,
ваше суспільство,
до статистики, яка стала для нас
такою звичною.
Я б хотів познайомити вас із деякими людьми, які мені небайдужі.
Із вашого суспільства. Із ваших дітей.
Я хочу показати вам фотографію моєї подруги Бріттані.
Їй 16 років.
Їй лишилося шість років життя
через ту їжу, якою вона харчувалася.
Вона – третє покоління американців,
які не виросли у середовищі
в якому б їх навчали готувати вдома чи в школі,
їх матері чи матері їх матусь.
Їй лишилися шість років життя.
Вона заїдає свою печінку до смерті.
Стейсі, родина Едвардcів.
Це – звичайна сім'я, друзі.
Вона старається, але вона – також третє покоління;
її ніколи не вчили, як готувати, вдома чи у школі.
Вся сім'я страждає на ожиріння.
Джастін, ось, 12 років.
Він важить 159 кг.
Заради Бога, це знущання!
Дочка Кеті, їй чотири роки.
Вона ожиріла ще навіть до шкільного віку.
Марісса. З нею все гаразд. Вона одна з вас.
Але знаєте що? Її батько, який мав надмірну вагу,
помер у її обіймах.
А згодом другий найважливіший для неї чоловік у житті,
її дядько, помер від ожиріння.
І зараз її вітчим має надмірну вагу.
Ви розумієте, справа в тому, що
ожиріння і пов'язані з дієтою захворювання
не тільки шкодять тим, хто їх безпосередньо має,
але й усім їх друзям, родинам,
сестрам, братам.
Пастор Стів.
Людина, що надихає. Один з моїх найперших друзів у Хантінгтоні, Західна Вірджинія.
Він знаходиться на краю леза цієї проблеми.
Він має ховати людей. Гаразд?
І він по горло ситий цим. Йому остогидло ховати своїх друзів,
своїх членів сім'ї, своєї громади.
Кожної зими, помирає втричі більше людей.
Йому це остогидло.
Цієї хвороби можна уникнути. Марнування життя.
До речі, це те, у що їх ховають.
Ми не пристосовані, щоб робити це.
Ми навіть не можемо пронести їх крізь двері, і я серйозно.
Ми навіть не можемо перенести їх туди. Тільки з допомогою підйомника.
Добре, я бачу це як трикутник, гаразд?
Це – наша мапа харчування.
Я хочу, щоб ви зрозуміли це.
Ви мабуть чули про це раніше,
але давайте лишень повторимо все це.
За останні 30 років,
що такого сталось в цій країні, що вразило її в саме серце?
Давайте будемо щирими і чесними.
Так. Сучасний спосіб життя.
Давайте почнемо з «Головної вулиці»
Їжа швидкого харчування поширилась по всій країні. Ми знаємо це.
Великі бренди – одні з найбільш важливих,
наймогутніших сил у країні.
Супермаркети також.
Великі компанії. Великі компанії.
30 років тому більшість їжі
була переважно місцевою і переважно свіжою.
Зараз вона переважно перероблена і повна усіляких добавок,
додаткових інгредієнтів, і ви знаєте далі цю історію.
Розмір порції це вочевидь велика, велика проблема.
Маркування – велика проблема.
Маркування в цій країні – ганьба.
Вони хочуть бути само… Вони хочуть бути самі собі хазяїнами.
Індустрія бажає бути сама собі контролером.
Що за таких обставин? Вони цього не заслуговують.
Як можна називати щось низькожирним, коли в ньому повно цукру?
«Домівка».
Найбільша проблема із домом,
який був серцем
культури приготування та вживання їжі,
яка сформувала наше суспільство.
Це більше не так.
І ви знаєте, коли ми йдемо на роботу і коли змінюється життя,
і як життя завжди розвивається,
ми маємо дивитись на нього цілісно –
відступити на хвилину та відновити рівновагу.
Це більше не відбувається. Не відбувалось протягом 30 років.
Я хочу показати вам ситуацію,
яка є цілком звичною
сьогодні. Сім'я Едвардсів.
(Відео) Джеймі Олівер: Давайте поговоримо.
Це все проходить через тіла вас і вашої родини
щотижня.
І я хочу, щоб ви усвідомили, що це дочасно вб'є ваших дітей.
Як ви почуваєтесь?
Стейсі: Я почуваюся дуже сумно й пригнічено зараз.
Але, ви знаєте, я бажаю своїм дітям успіху в житті
і це не допоможе їм в тому.
Але я вбиваю їх.
Джеймі: Саме так. Ви – вбиваєте їх.
Але ми можемо це змінити.
Типово. Давайте підемо в школи,
дещо, на чому я добре розуміюся.
Гаразд. Школа.
Що таке школа? Хто її винайшов? Яка ціль школи?
Школа була створена із думкою надати нам інструменти,
щоб робити творчі, прекрасні речі,
щоб навчити нас заробляти на життя, і т.д. і т.п.
Ви знаєте, вона була чимось на зразок закритої коробки протягом дуже довгого часу.
Так?
Але ми не спромоглись розвинути її
для вирішення медичних катастроф США, так?
Їжа у школі – це щось,
що більшість дітей – 31 мільйон на день, насправді –
вживає двічі на день, більш ніж часто,
сніданок та обід, 180 днів на рік.
Тож можемо сказати, що шкільна їжа справді досить важлива,
зважаючи на обставини.
(Сміх)
Перед тим, як я розпочну свою тираду,
яку, я впевнений, ви з нетерпінням чекаєте…
(Сміх)
Мушу сказати одну річ, і вона є дуже важливою
для того, щоб відбулось сподіване диво, яке розгорнеться
у наступні три місяці.
Шкільні кухарки та шкільні кухарі Америки…
Я пропоную себе як представника їх інтересів.
Я не применшую їх значення.
Вони роблять все від них залежне.
Вони якнайліпше справляються.
Але вони роблять те, що їм кажуть робити,
а те, що їм кажуть робити – не правильно.
Ця система переважно керується бухгалтерами.
Не вистачає, якщо взагалі є,
людей, що знаються на їжі у цій справі.
Це проблема.
Якщо ви не експерт із їжі, і у вас жорсткі рамки бюджету,
і вони все звужуються, то ви не можете бути творчими,
щоб пурхати й викручуватися та виконувати усю писанину.
Якщо ви бухгалтер та педант,
єдине, що ви можете зробити у цьому випадку –
це купити дешевше лайно.
Тобто, дійсність у тому, що
їжа, яку ваші діти споживають щодня, це їжа швидкого харчування,
вона високоперероблена,
серед неї загалом обмаль свіжих продуктів.
Ви знаєте, кількість добавок, E-додатків, інгредієнтів – в це складно повірити…
Зовсім недостатньо овочів. Картопля фрі вважається овочами.
Піца на сніданок. Вони не отримують навіть посуду.
Ножі та вилки? Ні, вони надто небезпечні.
Вони в класі мають ножиці,
але ножі та вилки – ні.
На мій погляд, якщо у ваших школах немає ножів та вилок,
ви цілковито схвалюєте,
на державному рівні, вживання швидкої їжі. Тому що її можна їсти руками.
І так, між іншим, ось їжа швидкого приготування. Це сендвічі з яловичиною,
це бургери, це сосиски,
це піци, це всі ці речі.
10% того, що ми витрачаємо на охорону здоров'я, як я сказав раніше,
йде на подолання ожиріння. І це число подвоюється.
Ми не навчаємо наших дітей.
Немає чітко прописаного права навчати наших дітей про їжу,
в садочку чи середній школі. Так?
Ми не вчимо наших дітей про їжу. Правда?
У мене є маленький ролик із початкової школи,
це дуже поширено в Англії.
Відео: Хто знає, що це?
Дитина: Картопля. Джеймі Олівер: Картопля? Тобто, ти думаєш, що це картопля?
Ти знаєш, що це?
Ти знаєш, що це? Дитина: Броколі?
Дж.О.: Як щодо цього? Наш добрий старий друг.
Ти знаєш, що це, манюня? Дитина: Селера.
Дж.О.: Ні. Як ти думаєш, що це? Дитина: Цибуля. Дж.О.: Цибуля? Ні.
Джеймі Олівер: Ви вмить отримуєте дійсно чітку картину
про те, чи діти знають що-небудь, про те, звідки походить їжа.
Відео: Дж.О.: Хто знає, що це? Дитина: Е-е, груша.
Дж.О.: Як ти гадаєш, що це? Дитина: Я не знаю.
Дж.О.: Якщо діти не знають, що це,
вони цього ніколи не їстимуть.
(Сміх)
Дж.О.: Звична ситуація. Англія і Америка,
Англія та Америка.
Вгадайте, що змінило це. Запропонуйте рішення.
Дві навчальні години.
Нам слід почати навчати наших дітей
про їжу в школах. Крапка.
(Оплески)
Я хочу вам розповісти про дещо,
я хочу сказати щось, що певним чином
коротко висловлює халепу, в якій ми опинилися. Добре?
Я хочу поговорити з вами про таку просту річ, як молоко.
Кожна дитина має право на молоко у школі.
Ваші діти питимуть молоко в школі, на сніданок і обід. Правда ж?
Вони випиватимуть дві пляшки. Добре?
І більшість дітей так і робить.
Але молоко більше не є достатньо хорошим.
Тому що хтось у молочній раді директорів, так – зрозумійте мене правильно,
я за молоко, – але хтось у молочній раді директорів,
мабуть заплатив величезні гроші певній особі,
яка з'ясувала, що якщо покласти більше ароматизаторів, барвників
та цукру в молоко, так,
більше дітей питимуть його. Так.
(Оплески)
І ясно, що це набуває поширення.
Рада по яблукам теж скоро з'ясує, що
якщо вони робитимуть глазуровані яблука, діти також їстимуть їх більше.
Ви розумієте, що я маю на увазі?
Як на мене, немає потреби ароматизувати молоко.
Добре? Цукор є у всьому.
Я знаю всі ці інгредієнти від А до Я.
Вони у всьому. Навіть молоко не уникло
цієї проблеми сучасности.
Ось наше молоко. Ось наш пакет молока.
В ньому майже стільки цукру,
як в одній баночці вашої улюбленої газованки.
І вони вживають дві щодня.
Отже, дозвольте мені лишень показати.
Тут маємо одну дитину,
яка вживає вісім столових ложок цукру на день.
Ось тут, цукор за тиждень.
Ось тут – цукор за місяць.
І я взяв на себе сміливість додати
цукор за п'ять років початкової школи
тільки з молока.
Тепер, я не знаю як щодо вас, друзі,
але враховуючи обставини, так,
будь який суддя в цілому світі
подивився б на статистику та докази,
і визнав би будь-який уряд
винним у насильстві над дітьми. Таке моє переконання.
(Оплески)
Тепер, якби я прийшов сюди, а я би хотів зробити це зараз якби міг,
і розповів спосіб вилікувати СНІД чи рак,
ви б, певне, билися і штовхалися, щоб дістатись до мене.
Все це, всі ці погані новини, їх можна уникнути.
Такі хороші новини.
Їх можна з легкістю уникнути.
Отже, давайте лишень подумаємо, у нас є проблема.
ми маємо перезавантажитись.
Добре, що ж у своєму світі нам потрібно зробити?
Ось у чому річ, так.
Це не може прийти лише з одного джерела.
Щоб вирішити проблему і досягти справді відчутної переміни,
справжньої зміни, щоб я зміг дивлячись вам у вічі
сказати: «Через 10 років,
історія життя ваших дітей,
їх щастя – і давайте не забувати, ви розумні якщо харчуєтесь добре,
ви знаєте, що будете жити довше,
все це буде виглядати інакше. Добре?»
Отож, супермаркети.
Де ще ми купуємо продукти так регулярно?
Тиждень у тиждень.
Скільки грошей ви витрачаєте в супермаркеті за своє життя?
Люблю їх. Вони продають нам те, що ми хочемо. Гаразд.
Вони винні запропонувати нам консультанта з харчування
в кожному великому супермаркеті.
Їм слід допомагати нам при купівлі продуктів. Їм слід показати нам, як готувати,
швидкі, смачні, сезонні страви
для заклопотаних людей.
Це недорого.
Це вже практикують у деяких супермаркетах. І це слід запровадити повсюдно
в Америці скоро і швидко.
Великі торгові марки, знаєте, продуктові бренди,
повинні покласти освіту із харчування
у серце їхнього бізнесу.
Я знаю, що говорити легше, ніж робити.
Але за цим майбутнє. Це єдиний шлях.
Швидке харчування. Із індустрією швидкого харчування
ви знаєте, це досить складно через конкуренцію.
У мене є стоси секретних паперів та документів
щодо ресторанів швидкого харчування.
Я знаю, як вони працюють.
Я маю на увазі, що вони практично з колиски привчають нас
до всього цього цукру, солі та жиру, цих X, Y, Z-інгредієнтів.
І всі їх люблять. Правильно?
Тому, ці хлопці будуть частиною вирішення.
Але ми також повинні примусити уряд працювати
із всіма цими постачальниками швидкої їжі та ресторанною індустрією.
І за п'ять, шість, сім років
прибрати від нас всі ці неймовірні об'єми
жиру, цукру, жирних та інших неїстівних інгредієнтів.
Тепер, також, повертаючись до великих брендів та маркування,
як я сказав раніше, це все – абсолютний фарс,
і цьому необхідно дати раду.
Гаразд. Школа.
Абсолютно ясно, що у школах ми повинні
впевнитись, що всі 180 днів у рік, які
від найменшого дорогоцінного віку 4 років до
до 18, 20, 24 років, не важливо,
дітям готують
справжню свіжу їжу
з місцевих продуктів. Гаразд?
Повинен бути новий стандарт якісної свіжої їжі
для ваших дітей. Так?
(Оплески)
За цих обставин, надзвичайно важливо,
щоб кожна американська дитина залишала школу,
знаючи, як готувати 10 рецептів,
які врятують її життя.
Життєво-необхідні навички.
(Оплески)
Це означає, що вони зможуть бути студентами чи молодими батьками
і не загубляться, так би мовити,
у трьох соснах приготування їжі,
незалежно від того, яка рецесія настане наступного разу. Якщо ви вмієте готувати
гроші в рецесію не мають значення.
Якщо ви вмієте готувати – час не має значення.
«Місце роботи». Ми не балакали про це серйозно.
Знаєте, зараз час для корпоративної відповідальності
подивитись на те, чим годують
чи яку їжу роблять доступною для своїх працівників.
Працівники – це матері і батьки американських дітей.
Марісса, її батько помер на її руках,
гадаю, вона була б досить щасливою,
якби корпоративна Америка могла б правильно годувати своїх працівників.
Однозначно, їх не слід залишати осторонь.
Давайте повернемось додому.
Тепер подивіться-но, якщо ми зробимо все це, – а ми можемо,
все це є досяжним, – ми можемо піклуватися і залишатися комерційними.
Абсолютно.
Але домівка має стати знову місцем
приготування їжі, безперечно.
Безперечно, сприйміть це як філософію.
І як на мене, це досить романтично.
Але якщо одна людина навчить три інші людини,
як щось приготувати,
і потім вони навчать трьох своїх друзів,
це має повторитись лише 25 разів,
і разом буде все населення Америки.
Романтично, так, але,
найважливіше те,
аби переконати людей у тому,
що кожне з індивідуальних зусиль
приносить зміни.
І ми маємо повернути те, що було втрачено.
Хантінгтонська кухня. Хантінгтон, місце де я створював телепередачу,
ви знаєте, ми маємо передачу в прайм-часі, що, сподіваюся,
надихне людей справді змінити своє життя.
Я глибоко переконаний, що ця зміна відбудеться.
Хангінгтонська кухня. Я працюю разом із місцевою спільнотою.
Я працював у школах. Я знайшов місцеве стале фінансування,
щоб повернути кожну школу у регіоні
від неповноцінної до свіжої їжі.
6500 тисяч доларів на школу.
(Оплески)
Це все, що потрібно. $6500 на школу.
Кухня – за 25 тисяч місяць. Добре?
Це можуть зробити 5 000 людей на рік,
що становить 10% їх населення.
І це люди серед людей.
Ви розумієте, це місцеві кухарі, які навчають місцевих мешканців.
Це безкоштовні класи приготування їжі, друзі, безкоштовні уроки на головній вулиці.
Це – реальна, відчутна зміна, реальна, відчутна зміна.
По всій Америці, якщо ми лише озирнемося,
відбувається багато прекрасних речей.
Відбувається багато прекрасних речей. Є ангели
по всій Америці, які роблять прекрасні речі
у школах, налагоджують зв'язок між школами та фермами
і садами, навчають про їжу.
Є прекрасні люди, які це вже роблять.
Проблема в тому, що всі вони хочуть розширити те, що вони роблять
на наступну школу, і наступну.
Але недостатньо фінансування.
Нам необхідно виявити експертів та ангелів дуже швидко,
ідентифікувати їх, і дозволити їм легко знайти ресурси, щоб
далі розширювати те, що вони вже роблять,
і роблять добре.
Бізнеси Америки повинні підтримувати
місіс Обаму в речах, які вона робить, і які вона хоче робити.
(Оплески)
І, погляньте, я знаю, що дивно
чути це все із вуст англійця, який стоїть перед вами
і говорить про все це.
Все, що я можу сказати: мені не все одно. Я – батько.
І я люблю цю країну.
Я глибоко переконаний, насправді,
що якщо переміну здійснити у цій країні,
тоді прекрасні речі відбудуться навколо світу. Якщо Америка зробить це, то
вірю, що інші країни підуть слідом.
Це надзвичайно важливо.
(Оплески)
Коли я був у Хантінгтоні, намагаючись налагодити кілька речей,
що не працювали, я подумав, що якби мав чарівну паличку,
що б я зробив? І знаєте що я подумав?
Я хотів опинитись перед найбільш незвичайними
верховодами й чільниками Америки.
Місяць по тому мені подзвонили з TED'у і дали мені цю нагороду.
Я тут.
Отже, моє бажання.
Дислексик, тому я трішки повільний.
Моє бажання
щоб ви допомогли сильному
сталому руху
аби навчити кожну дитину
про їжу,
надихнути сім'ї знову готувати,
і заохотити людей повсюдно
боротись із ожирінням.
(Оплески)
Дякую вам.
(Оплески)
Наприкінці XIX ст.
відомий англійський поет
написав вірш,
який, як говорили, знову і знову
пригадувався Черчилю в 1930-их.
Ось цей вірш:
"Літня лінь снувала мливо
Й сонно жебонів струмок --
Барабанний дріб дражливо
Збурив раптом плин думок.
Ближче, дужче, голосніше:
По землі шляхах з імли --
М’ясом стать гарматним лише,
Тліном лиш –- солдати йшли".
Кого цікавить поезія --
це вірш Альфреда Хаусмана "Шропширський хлопець".
Хаусман усвідомив,
також це відчувається у симфоніях Нільсена,
що довгі, спекотні, пасторальні літні дні
стабільності XIX-го ст.
підходили до завершення,
що ми от-от вступимо
в один з тих жахливих періодів історії,
коли влада змінюється.
Ці періоди, пані та панове,
завжди супроводжуються неспокоєм,
і, як це не прикро, часто й кров’ю.
Завдання мого виступу донести,
що ми приречені, дозволю собі зауважити,
приречені жити в один з тих періодів історії,
коли основа, на якій тримається
усталений порядок влади, починає змінюватись
і формується новий вигляд світу,
а разом з ним --
і нові сили.
Ці періоди –- як нам вже добре відомо --
майже завжди дуже неспокійні, надзвичайно складні,
і, як це не прикро, часто дуже криваві часи.
До речі, це трапляється приблизно раз на сторіччя.
Ми можете зауважити, що востаннє це трапилося --
і Хаусман та Черчиль відчули наближення --
коли влада перейшла від старих народів,
від старих європейських держав,
через Атлантику до нової сили, яка лише формувалася
в Сполучених Штатів Америки --
це був початок “американського століття”.
І тоді в порожнечі,
яку раніше заповнювали застарілі європейські сили,
розігралися дві криваві катастрофи
минулого століття --
одна в першій половині і одна в другій: дві великі світові війни.
Мао Цзедун називав їх європейськими громадянськими війнами,
і це, напевно, влучніший спосіб їх опису.
Отож, пані та панове,
ми живемо в один з таких періодів.
І сьогодні я хочу поговорити з вами про три основні фактори.
Перший з них, перші два,
стосуються зсуву влади.
Третій же стосується нового виміру, до якого я хочу звернутися,
і який ніколи не проявлявся так, як це відбувається зараз.
Тепер давайте поговоримо про зсуви влади, які зараз проходять в світі.
Те, що нині відбувається,
у певному сенсі лякає,
оскільки такого не траплялося ніколи раніше.
Нам доводилося бачити горизонтальні зсуви влади --
наприклад, перехід сили від Греції до Риму,
а також зсуви влади, які виникали
впродовж європейських цивілізацій --
але зараз ми спостерігаємо дещо трохи відмінне.
Адже влада зміщується не лише горизонтально --
від нації до нації.
Вона також рухається вертикально.
Зараз влада, яка раніше була обмежена певними рамками,
яка трималася на підзвітності та системі права
в межах інститутів національних держав,
великою мірою перемістилася на світову арену.
Глобалізація влади --
ми говоримо про глобалізацію ринків,
але фактично, це глобалізація справжньої влади.
І якщо на рівні національних держав
влада характеризується підзвітністю,
та підпорядковується праву,
то цього не відбувається на міжнародній арені.
Міжнародна та світова арени, де зараз знаходиться влада, а саме:
влада Інтернету, влада організацій стільникового мовлення,
влада міняйл --
ця величезна фінансова карусель,
у якої зараз в обігу сума в 32 рази більша, ніж потрібно
для торгівлі, яку вона, нібито, покликана фінансувати --
міняйл, або просто
фінансових спекуляторів,
які не так давно поставили нас на коліна,
влада транснаціональних корпорацій,
які часто мають бюджети більші,
ніж в середньої за розмірами країни.
Всі вони існують на світовій арені,
яка значною мірою нерегульована,
не підпорядкована праву,
і де люди вільні від будь-яких обмежень.
Це на руку сильним
тільки до пори до часу.
Тим, у кого найбільше сили, завжди зручніше
діяти в необмеженому просторі,
але з історії ми знаємо, що рано чи пізно
будь-який нерегульований простір --
простір, який не підпорядкований праву --
заповнюється не лише бажаними речами --
такими як міжнародна торгівля, Інтернет і т. д. --
але й тими, яких ми не хочемо --
міжнародною злочинністю та міжнародним тероризмом.
Одкровення 11 вересня у США
в тому, що навіть на найсильнішу державу на Землі,
навіть на одне з найбільш її знакових міст
одного ясного вересневого ранку
можуть напасти ті,
хто населяє цей простір.
Говорять, що десь 60 відсотків
з 4 млн. доларів, витрачених на фінансування теракту 11 вересня,
пройшли через установи веж-близнюків,
зруйнованих того дня.
Як бачимо, наші вороги також використовують цей простір --
простір масового пересування, Інтернету, стільникових трансляцій --
для поширення своєї отрути,
яка руйнує наші системи та наші шляхи.
Рано чи пізно,
рано чи пізно,
як показує історія,
за владою обов’язково
з’явиться система управління.
Отож, якщо, як я переконаний,
в наш час проходить
глобалізація влади,
тоді один з викликів сьогодення в тому,
щоб запровадити систему управління на світовому рівні.
Наступні десятиліття
будуть більш або менш бурхливі
залежно від нашої здатності досягти цілі:
тобто, запровадити систему управління на світовому рівні.
Зверніть увагу, я не говорю про уряд.
Я не пропоную створити
якусь демократичну установу світового рівня.
Крім того, пані та панове, сам я переконаний,
що цього навряд чи можна добитись
створенням нових установ ООН.
Якби не існувало ООН, нам довелося б його вигадати.
Світу потрібен міжнародний форум.
Йому потрібен спосіб легітимізації міжнародних дій.
Однак, коли справа доходить до управління світовим простором,
мені здається, його не добитися
через створення нових установ ООН.
Насправді, це трапиться коли сильні зберуться разом
і задля керівництва світовим простором
запровадять устрій,
що базується на міжнародних договорах.
Якщо подумати, то це вже відбувається.
Світова організація торгівлі: організація, створена на основі договорів,
виключно на основі договорів,
однак, достатньо сильна, щоб притягнути до відповідальності
навіть найсильніших, навіть Сполучені Штати.
Кіотський протокол: початок зусиль зі створення
заснованої на договорі організації.
Велика двадцятка:
через фінансові махінації ми тепер зрозуміли,
що необхідно створити об’єднану організацію,
здатну керувати фінансовим простором.
В цьому суть великої двадцятки –- організації, заснованої на договорах.
Але тут виникає проблема,
до якої ми повернемося за хвилину:
якщо ми зберемо найсильніших
для створення правил в таких організаціях,
із метою заповнення управлінського простору,
то що трапиться зі слабкими, котрі залишаться осторонь?
Це значна проблема,
до якої ми повернемося за мить.
Отож, перша думка мого виступу --
якщо ми хочемо більш-менш спокійно
пережити цей бурхливий період,
наш успіх значною мірою
залежатиме від здатності
запровадити розумне управління
у світовому просторі.
Нині ми спостерігаємо, як це відбувається.
Другий пункт мого виступу стосується того,
і таким слухачам як ви
це добре відомо,
що влада пересувається не лише вертикально,
а й горизонтально.
Історія цивілізацій є
історією народів, які скупчувалися біля морів:
перші –- навколо Середземномор’я,
новіші, з переважанням влади Заходу –- навколо Атлантики.
Мені здається,
сьогодні ми спостерігаємо докорінний зсув влади,
яка переходить від народів, зосереджених навколо Атлантики,
до держав Азійсько-Тихоокеанського регіону.
Зараз це проявляється в економічній потужності,
але саме так все завжди й починається.
Вже помітним стає розвиток зовнішньої політики
та збільшення фінансування армії,
що проходить в інших зростаючих державах.
Насправді, я гадаю --
це не стільки пересув із Заходу на Схід;
відбувається дещо відмінне.
Я припускаю,
що Сполучені Штати залишатимуться
найсильнішою державою на Землі
наступних 10, 15 років,
але умови, за яких вони залишаються при владі,
докорінно змінилися.
Зараз завершується найбільш незвичайний
п’ятдесятилітній період історії,
коли ми жили в однополюсному світі,
а стрілка кожного компаса,
за чи проти волі,
неодмінно вказувала на Вашингтон --
світі, над яким здіймався єдиний гігант.
Однак, це не звичний випадок в історії.
Насправді ситуація, що зараз виникає,
є набагато нормальнішою.
Ми починаємо спостерігати появу
багатополюсного світу.
Досі Сполучені Штати
були характерною ознакою нашого світу.
США залишаться найсильнішою державою,
однак тепер вони будуть найсильнішою державою
у все більш багатополюсному середовищі.
Ми починаємо помічати зростання нових центрів влади --
зрозуміло, в Китаї,
однак я гадаю, що сходження Китаю до влади не буде дуже гладким.
Лібералізація економіки,
а опісля й демократизація суспільства в Китаї
будуть доволі похмурими.
Однак це тема для іншої розмови.
Ви бачите Індію, ви бачите Бразилію.
Дедалі частіше ви відчуваєте,
що світ, принаймні для нас, європейців,
уподібнюється Європі ХІХ ст.
Європа ХІХ століття:
визначний британський міністр закордонних справ, лорд Каннінг,
називав її "Європейським концертом сил".
Тоді існував баланс, п’ятисторонній баланс.
Британія завжди підтримувала баланс.
Якщо об’єднувалися Париж та Берлін,
на противагу їм Британія об’єднувалася з Віднем та Римом.
Тепер зверніть увагу --
союзи в однополюсному світі
незмінні --
наприклад, НАТО, Варшавський договір.
Незмінна протилежність сил
означає незмінність союзів,
в той час як багатополюсність сил
означає їх рухомість та змінність.
Ось на порозі якого світу ми стоїмо,
світу, де все більше відчуватиметься
нестабільність наших союзів.
Одного разу Каннінг, британський міністр закордонних справ, сказав:
"Британія має постійні інтереси,
а не постійних союзників".
Дедалі зрозумілішим буде,
що бажаючи зробити щось на світовому рівні,
навіть нам, на Заході,
доведеться вийти за межі
затишного кола атлантичних сил
і укласти союзи з іншими державами.
Зверніть увагу, при вході до Лівії,
країнам Заходу було недостатньо зробити це самостійно;
нам довелося залучити інших.
В даному випадку нам довелося залучити Лігу арабських держав.
Я гадаю, що Ірак та Афганістан
були останніми спробами Заходу діяти самостійно,
у яких ми зазнали поразки.
Зараз ми знаходимося
на порозі завершення 400-літнього періоду
від падіння Османської імперії,
періоду гегемонії західних сил,
Західних установ та цінностей.
До цих пір, добре постаравшись,
Захід мав змогу вирішувати та розпоряджатися
в будь-якому куточку світу.
Проте це вже не так.
Візьмемо для прикладу останню фінансову кризу
після Другої світової війни.
Захід об’єднався --
зокрема установи Бреттон-Вудської системи: Світовий банк та Міжнародний валютний фонд --
і проблему було вирішено.
Зараз нам доводиться залучати інших.
Нині ми змушені створити Велику двадцятку.
Тепер ми змушені вийти за межі
затишного кола західних друзів.
А зараз дозвольте мені запропонувати
передбачення, яке може занепокоїти ще більше.
Я підозрюю, що ми на порозі завершення
400-літнього періоду,
коли сили Заходу було достатньо.
Мені говорять: "Китай, безумовно,
ніколи не візьме участі
в світовому миротворчому процесі".
Та невже? Чому ні?
Скільки китайських миротворчих військ
зараз служать в голубих беретах, під голубим стягом,
під командуванням ООН по всьому світу?
3700.
Скільки американських? 11.
Який найбільший військово-морський контингент
займається вирішенням проблеми сомалійських піратів?
Військово-морські сили Китаю.
Нічого дивного, адже Китай –- корислива держава.
Він прагне зберегти морські шляхи відкритими.
Все частіше нам доведеться співпрацювати
з людьми, чиї цінності ми не поділяємо,
але з ким нас пов’язують спільні інтереси.
Це зовсім інший спосіб сприйняття світу,
що зароджується.
Нарешті ми підійшли до третього фактору,
який дуже відрізняється від попередніх двох.
Завдяки Інтернету
та іншим речам, про які ми тут говорили,
в сучасному світі
все з’єднане з усім.
Нині ми взаємозалежні.
Як держави та як особистості,
ми з’єднані так,
як ніколи раніше,
як ніколи раніше.
Звичайно, взаємозалежність держав
завжди існувала.
Суть дипломатії -– в умінні діяти в умовах взаємозалежності держав.
Однак зараз ми дуже тісно зв’язані.
В Мексиці спалахує вірус свинячого грипу,
а через 24 години
це стає проблемою для аеропорту Шарль-де-Голль.
Обвалюється банк Lehman Brothers –- вся система банкрутує.
В Росії горять степи --
Африку охоплює голодний бунт.
Відтепер ми дуже міцно взаємопов’язані.
Це означає, що віднині
жодній державі не спаде на думку
діяти самостійно,
не об’єднавшись з іншими,
не співпрацюючи з ними.
Справа в тому, що дії держави
впливають не лише на неї.
В наш час недостатньо
тримати під контролем свою територію,
оскільки зовнішні чинники
починають впливати на те, що діється всередині.
В юності я був солдатом
під час останньої з дрібних імперських війн Британії.
В той час оборона нашої країни
залежала лише від одного:
наскільки сильною була наша армія, наші військово-повітряні
та військово-морські сили, і наскільки сильними були наші союзники.
Тоді ми боролися із зовнішнім ворогом.
Нині ми протистоїмо ворогу внутрішньому.
Зараз, щоб обговорити оборону країни,
я звернуся до Міністра охорони здоров’я,
оскільки пандемії загрожують нашій безпеці;
я звернуся до Міністра сільського господарства,
оскільки продовольчі проблеми загрожують безпеці;
я звернуся до Міністра промисловості,
оскільки, наша галузь високих технологій
зазнає ворожих атак через свою слабкість,
про що свідчить сучасна кібервійна;
я звернуся до Міністра внутрішніх справ,
оскільки люди, які прибувають в країну,
які живуть в старих домах в центрі міста,
безпосередньо впливають на те, що тут відбувається --
про що свідчать вибухи в Лондонському метро в 2005 році.
Віднині безпека країни залежить
не лише від її солдат та Міністерства оборони.
Вона залежить від здатності об’єднати свої установи.
Звідси випливає важливий висновок.
Насправді наш уряд,
побудований вертикально
на основі економічної моделі промислової революції --
вертикальна ієрархія, розмежування функцій,
керівні органи --
організований геть неправильно.
Тим із вас, хто займається бізнесом, відомо,
що в наш час ідеальною формою устрою
є сітка, мережа.
Саме вміння створювати подібні мережі важливе
як у межах власного уряду, так і за кордоном.
А зараз третій закон Ашдауна.
До речі, не питайте мене про перші два --
я їх ще не вигадав;
просто “третій закон” звучить краще, чи не так?
За цим законом в наш час,
коли все навколо поєднане,
найважливіше,
що ви здатні зробити разом з іншими.
Найважливішими компонентами будь-якої структури --
чи то уряду, чи армійського полку,
чи компанії --
є її точки стикування, або зв’язку,
її здатність створювати мережі з іншими.
В бізнесі це розуміють,
в уряді -- ні.
А тепер, наостанок.
Якщо зараз, пані та панове,
ми всі поєднані
як ніколи раніше,
значить, ми також розділяємо долю одне одного.
Раптом вперше в історії
колективної оборони, на яку ми покладали найбільше надій
на захист наших держав,
вже не достатньо.
Раніше,
якщо наше плем’я було сильнішим, ніж інші, ми були в безпеці;
якщо наша країна була сильнішою, ніж інші, ми були в безпеці;
якщо наш союз, наприклад, НАТО, був сильнішим ніж інші, ми були в безпеці.
Проте це більше не так.
В результаті розвитку взаємозалежності
та появи зброї масового знищення
ми все більшою мірою
розділяємо долю наших ворогів.
Коли я був дипломатом
в 1970-их роках у Женеві,
ми вели переговори з Радянським Союзом щодо роззброєння.
Тоді ми добилися успіху, оскільки розуміли,
що розділяємо їхню долю.
Колективної безпеки недостатньо.
Мир настав в Північній Ірландії тільки тому,
що обидві сторони зрозуміли, що це не гра з нульовою сумою.
Вони розділяли долю зі своїми ворогами.
Одна з перепон на шляху миру на Близькому Сході
в тому, що як Ізраїль, так і Палестина
не розуміють,
що вони розділяють спільну долю.
Раптом те, до чого
впродовж століть
нас закликали пророки та поети,
стало серйозною проблемою
державної політики.
Я розпочав з вірша і закінчу віршем.
Великий вірш Джона Донна:
"По кому подзвін".
Вірш починається словами: "Немає людини, що була б як острів".
А далі продовжується:
"Від смерті кожної людини малію і я,
бо я єдиний з усім людством;
тому ніколи не питай,
по кому подзвін --
він по тобі".
Для Джона Донна це був заклик до моральності.
Для нас -це
частина формули виживання.
Дякую за увагу.
(Оплески)
Гетейн Петел: (китайською)
Юйу Рау: Привіт, я Гетейн. Я - митець.
А це - Юйу,
вона - танцівниця, ми працюємо разом.
Я попросив її бути моїм перекладачем.
ГП: (китайською)
ЮР: Якщо дозволите, я розповім вам
трохи про себе
і своє мистецтво.
ГП: (китайською)
ЮР: Я народився і виріс біля Манчестера,
що в Англії,
та я не збираюсь зараз розмовляти англійською,
щоб уникнути будь-яких припущень,
пов'язаних із моїм північним акцентом.
(Сміх)
ГП: (китайською)
ЮР: Єдина проблема, що виникає,
коли я маскую це мандаринською мовою (північне наріччя китайської) -
полягає в тому, що я можу розказати лише цей абзац,
який вивчив напам'ять,
коли мандрував Китаєм. (Сміх)
Тому єдине, що я можу - це повторювати його знову і знову,
з різними інтонаціями, сподіваючись, що ви не помітите.
(Сміх)
ГП: (китайською)
(Сміх)
ЮР: Зрозуміло, я хотів би просити вибачення
у кожного в цьому залі, хто знає мандаринську мову.
Дитиною я ненавидів надягати
курта піжама - традиційне індійське вбрання,
тому що вважав, що воно виглядало не круто.
Воно здавалося мені дівчачим, немов сукня,
а ці обвислі штани
треба було зав'язувати дуже туго,
щоб уникнути сорому, якщо вони спадуть.
Мій тато ніколи не одягав їх,
тому я не розумів, чому я повинен це робити.
Я також почуваюся трохи незручно,
коли люди вважають, що я
уособлюю щось щиро індійське, вдягнувши це,
тому що я так не почуваюся.
ГП: (китайською)
ЮР: Взагалі, я почуваюся зручно у цьому вбранні
лише вдаючи, що це
одяг воїна кунг фу,
як Лі Му Бай з того фільму,
"Тигр, що підкрадається, дракон, що зачаївся"
(Музика)
Добре.
Тож моє мистецтво про національну ідентичність і мову
кидає виклик поширеним стереотипам,
які стосуються зовнішності, походження,
статі, раси, суспільного рангу.
Що ж робить нас тими, хто ми є?
ГП: (китайською)
ЮР: Я читав комікси про людину-павука,
дивився фільми про кунг фу,
брав уроки філософії в Брюса Лі.
Він казав щось таке -
ГП: Очисти свій розум.
(Сміх)
Звільнися від форми, образу, як вода.
Тепер помісти воду у чашу.
Вона набуває форму чаші.
Помісти воду у пляшку, вона набуває форму пляшки.
Помістиш її у чайник, вона набуде форму чайника.
Вода може текти,
а може розлитися.
Будь водою, друже. (Оплески)
ЮР: Цьго року мені виповнюється 32.
Брюс Лі помер у цьому віці.
І я подумав нещодавно,
якщо б він був живий зараз,
яку пораду дав би мені
щодо цього виступу на TED.
ГП: Не імітуй мій голос.
Це ображає мене.
(Сміх)
ЮР: Корисна порада,
та я все ще вважаю, що ми розуміємо, хто ми є,
копіюючи інших.
Хто з нас не копіював свого героя дитинства
на дитячому майданчику, або маму чи тата?
Я так робила.
ГП: Кілька років тому, щоб записати це відео
для мого проекту, я поголився,
щоб відростити волосся таким, яким воно було в мого батька,
коли він емігрував з Індії
до Сполученого Королівства в 1960-х.
В нього був проділ та охайні вуса.
Спочатку все йшло дуже добре.
Мені навіть стали робити знижки в індійських крамницях.
(Сміх)
Та потім дуже швидко
я почав недооцінювати
здатність своїх вусів відростати,
і вони стали завеликими.
Я більше не був схожий на індійця.
Натомість, люди з іншого 