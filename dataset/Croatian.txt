Za mene ova priča počinje prije 15 godina,
kada sam bio doktor hospicija na Sveučilištu u Chicagu.
Brinuo sam se o ljudima koji su umirali, i o njihovim obiteljima
u južnom dijelu Chicaga.
Promatrao sam što se događa s ljudima i njihovim obiteljima
tijekom smrtonosne bolesti.
I na svom institutu sam proučavao tzv. učinak udovca
koji kao ideja već dugo postoji u društvenim znanostima
već 150 godina
također poznat kao "umiranje od slomljena srca".
Po njemu, kada ja umrem, vjerojatnost smrti moje žene
može se udvostručiti u prvoj godini.
I brinuo sam se o jednoj pacijentici
ženi koja je umirala od demencije.
U ovom slučaju, za razliku od parova,
o njoj se brinula
njena kćer.
I kćer je bila izmorena od brige za svojom majkom.
Suprug te kćeri
je također bio bolestan
zbog izmorenosti svoje supruge.
Jednog dana, dok sam se vozio kući
zove me prijatelj tog supruga
da mi kaže kako je potišten
zbog toga što se dešava njegovom prijatelju.
I tako imam poziv od ove nepoznate osobe
koja prolazi kroz iskustvo
da ljudi utječu na njega
preko znatne društvene udaljenosti.
I iznenada sam shvatio dvije jednostavne stvari.
Prvo, učinak udovca
se ne ograničava na supružnike.
I drugo, ne ograničava se na parove ljudi.
I počeo sam gledati svijet
na sasvim novi način
kao parove ljudi koji se povezani jedni sa drugima.
I onda da su ovi pojedinci
povezani u četvorku sa drugim parovima ljudi oko njih.
I da su u stvari svi ovi ljudi
povezani kroz razne vrste veza:
brak i supružništvo,
kroz prijateljstvo i na druge načine.
I da su u stvari ove veze nepregledne
i da smo svi ugrađeni
u široki set međusobnih veza.
I tako počinjem gledati na svijet iz skroz novog kuta
i to postaje moja opsesija.
Postao sam opčinjen pitanjem, kako to
da smo ugrađeni u ove društvene mreže
i kako to utječe na naše živote.
Društvene mreže su te fine lijepe stvari
koje su tako razrađene i složene
i tako sveprisutne
da se moramo zapitati čemu ustvari služe.
Zašto smo svi ugrađeni u društvene mreže?
Kako nastaju, kako funkcioniraju?
Kako utječu na nas?
I tako moja prva tema u ovom kontekstu
nije bila smrt, već pretilost.
Odjednom je postalo moderno
govoriti o epidemskoj pretilosti.
Zajedno sa svojim suradnikom, Jamesom Fowlerom
zapitao sam se da li je pretilost odista epidemijska
i može li se prenostiti sa osobe na osobu
kao ovo četvero ljudi o kojima sam maloprije govorio.
Na ovoj slici su neki moji početni rezultati.
To predstavlja 2200 ljudi u 2000. godini.
Svaka točka je osoba. I veličina točke
je proporcionalna tjelesnoj težini.
Znači veće točke su veći ljudi.
I dodatno, ako je težina
to jest vaš indeks tjelesne mase preko 30,
ako ste klinički pretili
te točke smo obojili u žuto.
I već prvi pogled na ovu sliku vam pokazuje
da postoje skupine pretilih
i nepretilih ljudi na slici.
Ali vizualna složenost je još jako visoka.
Nije baš najjasnije što se događa.
Dodatno, neka pitanja se sama namiču.
Koliko tu skupina ima?
Je li ih više nego što bi bilo za očekivati od slučajnosti?
Koliko su veliki? Koliko daleko idu?
I što je najvažnije
zbog čega nastaju skupine?
Matematičkim metodama smo analizirali veličinu skupina.
Ovdje je na Y osi prikazana
dodatna vjerojatnost da je osoba pretila
u zavisnosti od toga koliko je pretil njihov društevni kontakt.
Na X osi stupnjevi udaljenosti između osoba.
Skroz s lijeve strane vidite ljubičastu crtu
koja govori da ako su vaši prijatelji pretili
rizik da i vi budete pretili je 45% veći.
A na sljedećem stupcu, narančasta crta
govori da ako su vam prijatelji od prijatelja pretili
vaš rizik pretilosti je 25% viši.
I ona sljedeća crta govori
da ako je prijatelj prijateljevog prijatelja, koga vjerojatno ne poznajete, pretil
vaš rizik da budete pretili je 10% viši.
I tek kad dođete do prijatelja prijatelja prijateljevog prijatelja
više ne postoji veza
između tjelesne težine te osobe i vaše.
Znači, što uzrokuje ovo grupiranje?
Postoje minimalno tri mogućnosti.
Jedna je, kada se se ja debljam
utječem na tebe i debljaš se i ti,
neka vrsta širenja pretilosti sa osobe na osobu.
Druga mogućnost je, očigledno, homofilija.
Sličnosti se privlače.
Ja stvaram vezu sa tobom
jer imamo sličnu građu tijela.
I zadnja mogućnost, nešto što ja zovem zbunjivanje,
jer umanjuje vašu sposobnost, da vidite što se događa.
I ovdje nije stvar u tome, ako se ja debljam
debljaš se i ti zbog toga,
niti da radije ulazim u vezu sa tobom
zato što imamo istu težinu
već zato što smo oboje izloženi
nečemu poput fitnes centra
zbog čega oboje mršavimo u isto vrijeme.
I kada smo analizirali podatke, pronašli smo dokaze za sve ove stvari
uključujući i širenje.
I otkrili smo, da ako vaš prijatelj postaje pretil,
to povećava se vaš rizik od pretilosti za 57%
u istom razdoblju.
Iza ovog efekta stoje mnogi mehanizmi
Jedan od mogućih je, da vam prijatelji kažu nešto poput --
usvajajući ponašanje koje se širi i na vas
na primjer kažu "Hajmo na krafne i pivo"
što je užasna kombinacija
ali prihvatite li ju je,
počnete se debljati kao i oni.
I još jedna, suptilnija mogućnost
je da ako se oni debljanju, vi mijenjate svoj doživljaj
o tome što je prihvatljiva tjelesna težina.
I u ovom slučaju, stvar koja se prenosi sa osobe na osobu
nije ponašanje, već norma.
Širi se ideja.
Sada, neki novinari
su se pozabavili našim studijama.
Naslov u New York Times-u je bio, mislim,
"Debljate se?
Krivi su vaši debeli prijatelji."
Zanimljivo nam je bilo, da su europski novinari
drugačije pristupili stvari, oni bi rekli,
"Debljaju li vam se prijatelji? Možda ste vi krivi?"
(Smijeh)
I učinilo nam se da je ovo zanimljiv komentar o samoj Americi,
uvijek samo svoj interes,
fenomen tipa "nije moja odgovornost".
Da budem jasan o jednoj stvari, naša saznanja
ne smiju opravdavati predrasude
prema ljudima ove ili one tjelesne veličine.
Sljedeće što smo se pitali bilo je:
Možemo li vizualizirati ovo širenje?
Da li se debljanje jedne osobe prenosilo
na drugu osobu?
I ovaj dio bio je kompliciran
jer smo morali uzeti u obzir da se struktura mreže,
način na koji je povezana, mijenja s vremenom.
I pošto pretilost nije epidemija s jednom polaznom točkom,
ne postoji "nulti pacijent" epidemije pretilosti.
Ne možemo za nijednu osobu reći da se pretilost širi od nje.
Imamo multicentrični problem.
Mnogi ljudi učestvuju u isto vrijeme.
I pokazati ću vam video animaciju od 30 sekundi
za koju nam je trebalo pet godina da je napravimo.
Opet, svaka točka predstavlja jednu osobu.
Svaka poveznica između njih je međuljudski odnos.
I sada ćemo pokrenuti animaciju
promatrajući svakodnevno stanje mreže kroz oko 30 godina.
Točke će početi rasti.
Vidjećete kako se pojavljuje mnoštvo žutih točaka.
Vidjet će te ljude koji se rađaju i umiru.
Točke će se pojavljivati i nestajati.
Veze će nastajati i kidati se. Brakovi i razvodi,
sklapanje i raskidanje prijateljstava,
dosta složenosti, mnogo toga se događa
u samo trideset godina.
I to uključuje i epidemiju pretilosti.
I na kraju će te vidjeti skupine
pretilih i ne-pretilih pojedinaca
unutar mreže.
Nakon što sam ovo vidio
promijenio sam način kako gledam na stvari
jer ova stvar, ova mreža
koja se mijenja s vremenom,
ima pamćenje, kreće se,
stvari plove kroz nju,
ima svoju vrstu konzistencije,
ljudi umiru, ali ona ne umire
ona uvijek opstaje.
I ima neku vrstu otpornosti
koja joj dozvoljava da opstane s vremenom.
Tako sam počeo promatrati dijelove društvenih mreža
kao živa bića,
kao živa bića koja možemo staviti pod mikroskop
proučavati ih, analizirati i razumjeti.
I služimo se mnogim tehnikama da to učinimo.
Počeli smo proučavati razne vrste fenomena.
Promatrali smo pušenje i pijenje,
glasanje na izborima,
razvode, koji se mogu širiti,
i altruizam.
I na kraju su nas zainteresirale i emocije.
Sada, kada nas obuzmu emocije,
mi ih pokazujemo.
Zašto pokazujemo svoje emocije?
Znate, imalo bi prednosti da svoje emocije
zadržimo u sebi, kao bijes ili sreću,
ali mi ih ne zadržavamo, mi ih pokazujemo.
I ne samo da ih pokazujemo, već ih i drugi mogu tumačiti.
I ne samo tumačiti već i kopirati.
Emocije se prenose
u ljudskoj populaciji.
Tako da emocije imaju funkciju
pored svake ostale svrhe kojoj služe,
da su vrsta primitivnog oblika komunikacije.
Ako želimo da stvarno razumijemo ljudske emocije,
moramo ih promatrati na ovaj način.
Navikli smo da razmišljamo o svojim emocijama na sljedeći način,
pojednostavljeno, u kratkim vremenskim rokovima.
Tako na primjer
nedavno sam držao ovo predavanje u New Yorku
i rekao sam "Znate, kada ste na podzemnoj željeznici
i osoba koja vam je prekoputa
vam se nasmije,
vi instinktivno odgovarate osmjehom."
Oni me pogledaju i kažu: "Mi to u New Yorku ne radimo".
A ja kažem: "Svugdje drugo na svijetu
to je normalno ljudsko ponašanje."
Tako da postoji instinktivan način
kojim na brzinu prenosimo emocije jedni drugima.
Ustvari širenje emocija može biti još širih razmjera,
kao što postoje višestruki izljevi bijesa
za vrijeme nereda.
Pitanje koje smo željeli postaviti
Mogu li se emocije širiti
na održiviji način nego u neredima, tijekom dužeg vremena,
i uključiti veći broj ljudi,
ne samo na pojedince koji se osmjehuju na podzemnoj željeznici?
Možda ispod površine postoji tihi nemir
koji nas pokreće svo vrijeme.
Možda postoje emocionalna stampeda
koja prolaze kroz društvene mreže.
Možda emocije stvarno imaju kolektivno postojanje
ne samo pojedinačno.
Ovo je jedna od prvih slika koju smo napravili da proučimo ovaj fenomen.
Ponovno, društvena mreža,
no sada bojimo ljude u žuto, ako su sretni
plavo ako su tužni i u zeleno ako su tu negdje između.
I ako pogledate ovu sliku, odmah vidite,
grupe sretnih i nesretnih ljudi.
ponovno se šireći preko tri stupnja udaljenosti.
Mogli bi formirati intuiciju
kako se nesretni ljudi
nalaze na drugačijim strukturalnim pozicijama u mreži.
Postoje sredina i rub ove mreže
i nesretni ljudi se, izgleda
nalaze na rubovima.
Da se poslužimo metaforom,
ako zamislite društvenu mrežu kao
tkaninu načinjenu od ljudi
- ja sam povezan sa tobom, ti s njom i tako u nedogled -
ta tkanina je ustvari kao
staromodni skrpani pokrivač,
puna zakrpa, sretnih i nesretnih zakrpa.
I hoćete li biti sretni ili ne
zavisi od toga da li ste u sretnoj ili nesretnoj zakrpi.
(Smijeh)
Znači ovo funkcionira sa emocijama
koje su toliko temeljne,
da smo pomislili da su možda
osnovni razlozi postojanja ljudskih društvenih mreža
na neki način kodirani u našim genima.
Jer ljudske društvene mreže, kada god da su istražene,
uvijek izgledaju otprilike ovako
kao ova slika mreže,
ali nikada ne izgledaju ovako.
Zašto ne izgledaju ovako?
Zašto ne formiramo ljudske društvene mreže
koje izgledaju kao jednolična mreža.
Naime, očigledna osobina ljudskih društvenih mreža
njihova sveprisutnost i očigledni smisao
nameću pitanje da li smo evolurali
da formiramo društvene mreže
i da li smo evoluirali da imamo mreže
određene strukture.
I obratite prvo pažnju - da bi ovo razumjeli
moramo prvo malo razložiti strukturu mreže.
Obratite pažnju da svaka osoba u mreži
ima istu strukturnu poziciju kao i svaka druga osoba.
Ali to nije slučaj sa pravim mrežama.
Ovo je primjer stvarne mreže studenata s fakulteta
jednog od elitnih sveučilišta na sjeveroistoku.
I sada ću obilježiti par točaka.
I ako pogledate ove točke ovdje
uporedite čvor B na gornjoj lijevoj strani
s čvorom D na donjoj desnoj.
B je povezan s četiri prijatelja.
D je povezan sa šest prijatelja.
Tako da ove dvije osobe imaju različit broj prijatelja --
ovo je očigledno, to svi znamo.
Ali neki drugi aspekti
struktura društvene mreže nisu tako očiti.
Uporedite B gore lijevo, sa čvorom A dolje lijevo.
Obadvoje imaju po četiri prijatelja
Ali prijatelji od A se međusobno poznaju,
a prijatelji od B ne.
Znači prijatelj prijatelja osobe A
je opet prijatelj sa A.
Dok prijatelj prijatelja od B, nije prijatelj sa B.
i udaljeniji je u mreži.
Ovo nazivamo tranzitivnošću u mrežama.
I na kraju usporedite čvorove C i D.
C i D oboje imaju po šest prijatelja.
I kada bi ih pitali "Kakav vam je društveni život?"
rekli bi "imam šest prijatelja
to je moj društveno okruženje."
Ali sada, promatrajući ovu mrežu iz ptičije presprektive
vidimo da se nalaze u skroz drugačijim društvenim svjetovima,
i mogu li vam pobuditi osjećaj za to ako vas pitam
tko bi radije bili
ako se mrežom širi smrtonosni virus?
Da li bi radije bili C ili D?
Da li bi radije D, na rubu mreže.
A tko bi radije bili
ako se mrežom širi sočan trač,
ne o vama.
Radije bi bili C.
Tako da drugačije lokacije u strukturi
imaju različite posljedice na vaš život.
I kada smo u nekim eksperimentima promatrali ovo
našli smo da se 46% varijacije
u broju prijatelja koje imate
objašnjanava vašim genima.
I ovo nije iznenađujuće. Znamo da se neki ljudi rode stidljivi
a neki društveni. To je očigledno.
Ali našli smo i neke stvari koje su manje očigledne.
Na primjer, 47% varijacije
da li se vaši prijatelji međusobno poznaju
se može povezati sa vašim genima.
Da li se vaši prijatelji međusobno poznaju
nema samo veze sa njihovim genima, već i vašim.
I razlog ovome je kako vjerujemo, da neki ljudi
rado upoznaju svoje prijatelje jedne sa drugima
a neki opet ih drže razdvojenima i ne upoznaju svoje prijatelje.
Dok neki ljudi pletu mreže oko sebe
stvarajući neku vrstu dobro povezane mreže
u kojoj su ugodno ukorijenjeni.
I na kraju smo čak pronašli
da 30% varijacije
da li se ljudi nalaze u sredini ili krajevima mreže
također može biti određeno genima.
Da li se nalazite u sredini ili na rubu
je znači dijelom nasljedno.
Sada, koji ja smisao ovoga?
Na koji način nam pomaže da razumijemo?
Kako nam ovo pomaže
da razumijemo probleme sadašnjice?
Stav koji bih ja zauzeo, je da mreže imaju vrijednost.
One su neka vrste društvenog kapitala.
Nastaju nove osobine
iz ukorijenjenosti u društvenu mrežu.
I ove osobine su svojstvene
strukturi mreže
a ne pojedincima koje su u njima.
Razmislite o ova dva obična predmeta.
Obadva se sastoje od ugljika
ali su u jednom od njih atomi ugljika
raspoređeni na određeni način, ovdje lijevo,
i dobijemo grafit, koji je mekan i taman.
No uzmeno li iste atome ugljika
i povežemo ih na drugi način
dobijemo dijamant, koji je proziran i tvrd.
I ove osobine, kao mekoća, tvrdoća, zatamnjenost ili prozirnost
se ne nalaze u atomima ugljika,
negu u vezama između atoma ugljika
ili se u najmanju ruku pojavljuju zbog
vrste veze između atoma ugljika.
Slično tomu, obrazac veza između ljudi
donosi grupi ljudi
različite osobine.
Veze između ljudi
su ono zbog čega je cjelina veća od zbroja njenih dijelova.
I nije samo ono što se dešava ljudima
je li mršave ili se debljaju, da li se bogate ili osiromašuju
ili postaju stretni ili nesretni, to što utiče na nas.
To je također i arhitektura
veza oko nas.
Naše poimanje svijeta
zavisi od strukture
mreže u kojoj se nalazimo
i o svim stvarima koje se prožimaju i teku
kroz mrežu.
Sada, mislim da je razlog ovomu
je da se ljudska bića povezuju
i formiraju neku vrstu superorganizma.
Superorganizam je neka skupina pojedinaca
koji pokazuje ili iz kojeg se vide ponašanja ili fenomeni
koje se ne mogu svesti na proučavanje pojedinca
i moraju se razumjeti u odnosu na
i kroz analizu kolektiva
kao na primjer roj pčela
koje traži mjesto za novu košnicu.
ili jato ptica koje bježi od grabljivca
ili jato ptica koje je u stanju čuvati svoje iskustvo
i navigirati da nađu maleni
otok negdje nasred Pacifika.
Ili čopor vukova koji može
uloviti veliku lovinu.
Superorganizmi imaju osobine
koje se ne mogu razumjeti ako samo promatramo pojedince.
Smatram da nam razumjevanje društvenih mreža,
kako se formiraju i funkcioniraju
može pomoći da razumijemo, ne samo zdravlje i emocije
već sve vrste fenomena
poput kriminala ili ratovanja
i ekonomskih fenomena poput paničnog dizanja ušteđevine
i krahova tržišta,
prihvatanja inovacije
i uvođenje novog proizvoda.
Vidite sada ovo.
Mislim da formiramo društvene mreže
jer prednosti povezanog života
nadmašuju troškove.
Ako sam ja bio nasilan prema vama
ili vam dao pogrešnu informaciju
ili vas rastužio, ili vas zarazio smrtonosnim virusom,
raskinuli bi vezu sa mnom
i mreža bi se raspadala.
Tako da je širenje dobrih i vrijednih stvari
potrebno za održavanje i hranjenje društvenih mreža.
Slično, društvene mreže su neophodne
za širenje dobrih i vrijednih stvari.
poput ljubavi i dobrote
sreće i altruizma
i ideja.
Ustvari mislim da ako bi shvatili
koliko društvene mreže vrijede
više bi vremena provodili njegujući i održavajući ih.
jer smatram da su socijalne mreže
u osnovi povezane sa dobrotom
i ono što svijetu trenutno treba
je više veza.
Hvala.
(Pljesak)
Imam odgovor na pitanje koje smo svi postavili.
Pitanje je:
Zašto slovo X
označava nepoznato?
Znam kako smo to učili na satu matematike,
ali sad je to svepristuno --
X nagrada, Dosjei X,
Projekt X, TEDx.
Odakle to?
Prije jedno šest godina,
odlučio sam učiti arapski,
koji je izuzeto logičan jezik.
Pisanje riječi ili fraze
ili rečenice na arapskom
slično je postavljanju jednadžbe,
jer svaki dio iznimno je precizan
i nosi mnoštvo informacija.
To je jedan od razloga
zašto je ono što smatramo
zapadnjačkom znanošću, matematikom i tehnikom
zaista i polučilo rezultate u prvim stoljećima naše ere,
a potječe od Perzijanaca, Arapa i Turaka.
To uključuje i jedan mali sustav koji se na arapskom
zove al-jebra.
A al-jebr grubo prevedeno je:
"sustav za usklađivanje nespojivih dijelova".
Al-jebr je na kraju dospjela u engleski kao algebra.
Jedan od mnogih primjera.
Arapski tekstovi koji su sadržavali ovu matematičku mudrost
konačno su dospjeli u Europu --
tj. u Španjolsku --
u 11. i 12. stoljeću.
A kad su tamo dospjeli,
zavladao je golemi interes
za prevođenje ove mudrosti
na europske jezike.
Ali pojavili su se problemi.
Jedan od problema
bio je što se neki glasovi u arapskom
ne mogu proizvesti u europskim glasnicama
bez napornog vježbanja.
Vjerujte mi.
Uz to, ti glasovi
nisu se mogli prikazati
slovima koja su postojala u europskim jezicima.
Evo jednog od krivaca.
Ovo je slovo SHeen,
i stvara zvuk za koji mi mislimo da je SH -- "š".
To je i prvo slovo
riječi shalan (šalan),
koja znači "nešto",
baš kao i hrvatska riječ "nešto" --
neku nedefiniranu, nepoznatu stvar.
E sad, u arapskom,
možemo je učiniti određenom
dodavanjem određenog člana "al".
Pa je to al-shalan --
baš ta nepoznata stvar.
A ta riječ se pojavljuje kroz cijelu prvobitnu metematiku,
kao što je to i u ovom izvođenju dokaza iz 10. stoljeća.
Problem za srednjovjekovne španjolske učenjake,
kojima je bio dodijeljen zadatak prevođenja ovog materijala,
bio je u tome što se slovo SHeen i riječ shalan
ne mogu prenijeti u španjolski,
jer španjolski nema taj SH,
taj "š" glas.
Stoga su dogovorom,
stvorili pravilo po kojem su
posudili CK glas, "k" glas,
od Starih Grka,
u obliku slova Kai.
Kasnije kad se ovaj materijal preveo
u referentni eurospki jezik,
a to je latinski,
jednostavno je grčko slovo Kai
zamijenjeno latinskim X.
A kad se to dogodilo,
kad je materijal bio na latinskom,
postao je temeljem matematičkih udžbenika
u razdoblju od gotovo 600 godina.
Ali, sad imamo odgovor na naše pitanje.
Zašto je X oznaka za nepoznato?
X je nepoznato,
jer ne možete reći "š" na španjolskom.
(Smijeh)
Smatrao sam kako ovo vrijedi podijeliti.
(Pljesak)
Naučio sam mnogo stvari o balonaštvu,
posebno na posljednjim letovima balonom
oko svijeta sa Brianom Jonesom.
Kada sam napravio ovu forografiju,
prozor je bio zaleđen zbog vlage po noći.
A na drugoj je strani bilo izlazeće sunce.
Vidite da na drugoj strani leda
imate nepoznato,
imate neočigledno,
imate neviđeno,
za ljude koji se ne usude
ići kroz led.
Ima mnogo ljudi koji
radije pate u ledu kojeg poznaju
umjesto da riskiraju proći kroz led
i vidjeti što je s druge strane.
Smatram da je to jedan od glavnih problema našeg društva.
Mi učimo, možda ne poznata TED publika,
ali mnogo drugih ljudi uči
da su nepoznato, sumnje
i "upitnici" opasni.
Moramo se oduprijeti promjenama.
Moramo sve držati pod kontrolom.
Međutim, nepoznato je dio života.
I u tom smislu, balonaštvo je lijepa metafora.
Zato što sa balonom, kao i u životu,
idemo jako dobro u nepredviđenim smjerovima.
Želimo ići jednim smjerom,
ali nas vjetar gura u drugi, baš kao i u životu.
I dok god se mi borimo horizontalno,
protiv života, protiv vjetrova,
protiv onoga što nam se događa,
život je noćna mora.
Kako se upravlja balonom?
Zahvaljujući spoznaji da je atmosfera
sačinjena od nekoliko različitih slojeva vjetra
od kojih svaki ima različiti smjer.
I tada shvatimo da ako želimo izmijeniti našu putanju,
u životu ili u balonu,
moramo promijeniti visinu.
Minjenjati visinu u životu
znači podizanje na durgu psihološku, filozofsku,
duhovnu razinu.
Ali kako to činimo?
U balonaštvu ili u životu,
kako mijenjamo visinu?
Kako dolazimo od metafore
do nečeg više praktičnog što bi mogli
koristiti svakoga dana?
Dakle, u balonu je lako, za to postoji balast.
I kada odbacimo balast, uspinjemo se.
Pijesak, vodu, svu opremu koja nam više nije potrebna.
I smatram da bi u životu trebalo biti upravo tako.
Znate, kada ljudi govore o pionirskom duhu,
vrlo često vjeruju da su pioniri
ti koji imaju nove ideje.
To nije istina.
Nisu pioniri ti koji imaju nove ideje,
jer lako je imati nove ideje.
Zatvorimo oči na minutu i vratimo se
sa mnogo novih ideja.
Ne, pionir je onaj tko
sebi dopušta da odbaci mnogo balasta.
Navike, sigurnosti,
uvjerenja, usklike,
paradigme, dogme.
I kada smo sposobni to učiniti
što se dogodi?
Život više nije
samo jedna linija koja se proteže u jednom smjeru
u jednoj dimenziji. Ne.
Život počinju sačinjavati sve moguće linije
koje idu u svim mogućim smjerovima
u tri dimenzije.
Pionirski duh prisutan je svaki puta kada si dozvolimo
istraživanje vertikalne osi.
Naravno ne samo atmosfere dok smo u balonu,
već i u samom životu.
Istražiti tu vertikalnu os znači
istražiti sve različite načine djelovanja,
sve različite načine ponašanja, sve različite načine razmišljanja,
prije nego što pronađemo onaj koji ide u smjeru koji želimo.
Ovo je vrlo praktično.
Ovo može biti i u politici.
Može biti u duhovnosti.
Može biti u okolišu,
u financijama, u obrazovanju djece.
Duboko sam uvjeren
da je život mnogo veća pustolovina
ako uspijemo voditi politiku
bez razdjela između lijevog i desnog krila.
Zato što ćemo odbaciti političke dogme.
Duboko vjerujem da možemo znatno više zaštititi okoliš
ako se rješimo - ako odbacimo
ovaj fundamentalizam kojeg su neki zeleni pokazali u prošlosti.
I da možemo ciljati na znatno višu duhovnost
ako se rješimo vjerskih dogmi.
Odbacujući ih kao balast, kako bismo promijenili naš smjer.
Dakle, ovo su uglavnom stvari u koje vjerujem jako dugo.
Ali, morao sam obići svijet balonom
da bih bio pozvan o tome pričati.
(smijeh)
(pljesak)
Jasno da nije lako znati koji balast odbaciti
i koju visinu dostići. Ponekad trebamo
prijatelje, članove obitelji ili psihijatra.
U balonaštvu trebamo prognostičara,
onoga koji izračunava smjer svakog sloja vjetra,
na svakoj visini, kako bi pomogao balonašu.
No ponekad je to vrlo paradoksalno.
Kada smo Brian Jones i ja putovali oko svijeta,
prognostičar nas je jednog dana tražio da letimo
prilično nisko i sporo.
Nakon što smo izračunali pomislili smo da nikada nećemo uspjeti
obići svijet uz tu brzinu.
Zato ga nismo poslušali. Letjeli smo mnogo više i dvostruko brže.
Bio sam toliko ponosan što sam pronašao tu zračnu struju
da sam nazvao prognostičara
i rekao mu, "Hej čovječe, misliš li da ovdje gore nema dobrih pilota?"
"Letimo dvostruko brže od one koju si ti predvidjeo."
Rekao mi je, "Nemoj to raditi. Odmah se spusti
da usporite."
Počeo sam raspravljati. Rekao sam "Neću to učiniti.
Nemamo dovoljno plina da tako sporo letimo."
On mi na to odgovori, "Da, ali sa niskim tlakom sa vaše lijeve strane
ako letite prebrzo, za nekoliko sati
skrenuti ćete ulijevo i završiti na Sjevernom polu."
(smijeh)
Onda me upitao --
i to je nešto što neću nikada zaboraviti --
samo me pitao, "Ti si dobar pilot tamo gore.
Što zapravo želiš? Ići jako brzo
u pogrešnom smjeru, ili sporije u dobrom smjeru?"
(smijeh)
(pljesak)
I upravo zato vam treba prognostičar.
To je zašto su potrebni ljudi s dugoročnom vizijom.
I to je upravo ono što podbacuje
u političkim vizijama koje imamo danas,
u političkim vladama.
Mi sagorijevamo, kao što ste čuli,
toliko puno energije,
nerazumijevajući da takav neodrživi
način života ne može dugo trajati.
I tako smo se ipak spustili.
Usporili smo. I prošli smo kroz trenutke straha,
jer nismo imali pojma kako će nam tako mala količina plina
koju smo imali u balonu
omogućiti da putujemo 45,000 kilometara.
Ali, očekivalo se da ćemo imati sumnje, očekivalo se da ćemo strahovati.
I zapravo, tu je pustolovina tek stvarno započela.
Kada smo letjeli iznad Sahare i Indije
bili su to lijepi praznici.
Mogli smo bilo gdje sletjeti i odletjeti natrag kući sa avionom.
Na sredini Tihog oceana,
kada nema dobih vjetrova ne možete sletjeti,
ne možete se vratiti.
To je kriza.
To je trenutak kada se trebate probuditi
od automatiziranog načina razmišljanja.
To je trenutak kada morate motivirati
svoj unutarnji potencijal,
svoju kreativnost.
Tada odbacujete sav balast,
sve sigurnosti,
kako biste se prilagodili novoj situaciji.
I zapravo smo potpuno promijenili plan našeg leta.
Potpuno smo promijenili našu strategiju.
I nakon 20 dana smo se uspješno prizemljili u Egiptu.
Ali ako vam pokažem ovu fotografiju
nije zato da vam kažem koliko smo sretni bili.
To je zato da vidite koliko je plina ostalo
u posljednjim bocama.
Krenuli smo sa 3.7 tona tekućeg propana.
Sletjeli smo sa 40 kilograma.
Kada sam to vidio, obećao sam si.
Obećao sam da će moj slijedeći let oko svijeta
bit bez goriva,
neovisan o fosilnom gorivu,
iz razloga da budem siguran,
a ne pod prijetnjom mjerača za gorivo.
Nisam znao kako je to moguće.
Samo sam pomislio da je to san i da to želim učiniti.
A kada je kapsula mog balona bila službeno uvrštena
u "Air and Space" muzeju u Washingtonu,
zajedno sa avionom Charlesa Lindbergha,
Apollom 11, letjelicom braće Wright,
Chuck Yeagerovim 61.
Tada mi je pala na pamet misao.
Pomislio sam, dvadeseto stoljeće, koje je bilo sjajno
omogućilo je sve ove stvari.
Ali to više neće biti moguće u budućnosti.
Troši previše energije. Bit će preskupo.
Bit će zabranjeno
jer ćemo morati sačuvati naše prirodne resurse
u predstojećim desetljećima.
Kako možemo ovjekovječiti
ovaj pionirski duh
sa nečim što če biti neovisno o fosilnoj energiji?
I tada se projekt Solarni Impuls
zapravo počeo
vrtjeti po mojoj glavi.
Mislim da je to također i lijepa metafora
za 21. stoljeće.
Pionirski duh trebao bi se nastaviti, ali na drugoj razini.
Ne da bi se osvojio planet ili svemir,
ne više, to je već učinjeno,
nego rađe za unaprijeđenje kvalitete života.
Kako da probijemo kroz led sigurnosti
kako bismo od nećeg nemogućeg napravili moguće?
Što je danas gotovo nemoguće -
rješiti se ovisnosti o fosilnoj energiji.
Ako kažete ljudima, da želimo biti neovisni
od fosilne energije u našem svijetu,
ljudi će vam se smijati. Osim ovdje,
gdje su luđaci pozvani da govore.
(smijeh)
Dakle, ideja je da ako obletimo svijet
u avionu na solarni pogon,
uopće ne koristeći gorivo,
nitko neće moći reći u budućnosti
da je to nemoguće učiniti
sa automobilima, sustavima grijanja,
računalima, itd.
Dakle, avioni na solarni pogon nisu novost.
Letjele su u prošlosti, ali bez
sposobnosti pohranjivanja energije, bez baterija.
Što znači da su više pokazale
granice obnovljivih energija
nego njihov potencijala.
Ako želimo pokazati potencijal,
moramo letjeti dan i noć.
To znači puniti baterije tijekom dnevnog leta,
kako bi noć proveli leteći na beterije,
i letjeli opet slijedeći dan.
To je već učinjeno na daljinski upravljanim
malim modelima aviona, bez pilota.
Ali to je ostala samo anegdota
jer se javnost nije mogla s time identificirati.
Smatram da je potreban pilot u letjelici
koji može govoriti na sveučilištima,
koji može govoriti studentima,
političarima tijekom leta
i učiniti od toga pusolovinu čovječanstva.
Za to, nažalost,
raspon krila od četiri metra nije dovoljan.
Treba vam raspon krila od 64 metra.
64 metara raspona krila za nositi jednog pilota i baterije
te letjeti dovoljno sporo uz aerodinamičnu efikasnost.
Kako to? Jer gorivo nije lako nadomjestiti.
To je sigurno.
Sa 200 kvadratnih metara solarne snage na letjelici,
možemo proizvesti isto energije
kao 200 malih žarulja.
To znači božićno drvce, veliko božićno drvce.
Pitanje je, kako možete prenijeti pilota oko svijeta
sa avionom koji koristi
istu količinu energije kao veliko božićno drvce?
Ljudi će vam reći da je to nemoguće,
i to je upravo zašto mi to pokušavamo napraviti.
Pokrenuli smo projekt sa mojim kolegom Andre Borchbergom
prije šest godina.
Sada imamo 70 ljudi u timu koji na tome radi.
Prošli smo kroz faze simulacije, dizajna,
računanja, pripreme za izradu
prvog prototipa.
To je postignuto nakon dvije godine rada.
Pilotska kabina, propeler, motor.
Samo trup aviona toliko je lagan.
Nije ga dizajnirao umjetnik, ali kao da jest.
50 kilograma za cijeli trup.
Nekoliko dodatnih kilograma za nosače krila.
Ovo je kompletna struktura aviona.
I prije mjesec dana otkrili smo ju javnosti.
Ne možete zamisliti kako je timu
koji je radio 6 godina na tome
pokazati da to nije samo san i vizija,
nego pravi avion.
Pravi avion koji smo napokon mogli prezentirati.
I koji je sada cilj?
Cilj je poletjeti
krajem ove godine za prvi test,
ali uglavnom iduće godine, u proljeće ili ljeto,
poletjeti na našu vlastitu energiju,
bez dodatne pomoći, bez vuče,
popeti se na 9000 metara visine.
U isto vrijeme kada punimo baterije
pokrećemo motore, a kada se popnemo na maksimalnu visinu,
stižemo do početka noći.
I tamo će postojati samo jedan cilj. Samo jedan.
Izgurati do zore prije nego se baterije isprazne.
(smijeh)
A to je upravo simbol našeg svijeta,
ako je naš avion pretežak,
ako pilot uzalud troši energiju,
nećemo nikada izdržati kroz noć.
I u našem svijetu, ako nastavimo upropaštavati,
tratiti uzalud energiju i resurse,
ako nastavimo graditi stvari koje troše toliko puno energije
zbog čega većina kompanija danas bankrotira,
jasno je da nikada nećemo predati planet slijedećoj generaciji
bez velikog problema.
Dakle, vidite da je ovaj avion više simbol.
Ne mislim da će prevoziti 200 ljudi
u sljedećim godinama.
Ali kada je Lindbergh prešao Atlantik
nosivost je bila dovoljna
za jednu osobu i malo goriva.
A 20 godina kasnije bilo je 200 ljudi
u svakom avionu koji prelazi Atlantik.
Stoga, mi moramo početi,
i dati primjer.
Pomalo kao i na ovoj slici ovdje.
Ovo je slika od Magritte,
u muzeju u Nizozemskoj, koju jako volim.
To je lula, a piše, "Ovo nije lula".
Ovo nije avion.
Ovo je simbol onoga što možemo postići
kada vjerujemo u nemoguće,
kada imamo tim,
kada imamo pionirski duh,
i pogotovo kada razumijemo
da sve sigurnosti koje imamo
moraju bit odbačene.
Ono što me posebno raduje
je da sam u početku mislio da ćemo morati letjeti
oko svijeta bez goriva
kako bi naša poruka bila shvaćena.
Sve više i više, pozivaju nas po svijetu sa Andreom
da govorimo o projektu i njegovoj simboličnosti.
Pozivaju nas političari i enegetski forumi,
kako bi pokazali da više nije
potpuno glupo
razmišljati o oslobađanju od ovisnosti
o fosilnim energijama.
Dakle, kroz govore kao što je ovaj danas,
kroz intervjue, kroz sastanke,
naš je cilj da pridobijemo što više ljudi u naš tim.
Uspjeh neće doći,
ako "samo"
letimo oko svijeta u avionu na solarni pogon.
Ne, uspjeh će doći
ako je dovoljno ljudi motivirano
da čine isto to u svom svakodnevnom životu,
štede energiju, koriste obnovljive izvore.
A to je moguće. Znate, sa tehnologijama koje imamo danas
možemo uštedjeti između 30 i 50 posto
energije jedne europske zemlje
i možemo polovicu ostatka rješiti sa obnovljivim izvorima.
Ostaje 25 ili 30 posto za
naftu, plin, ugljen, nuklearnu ili sl.
To je prihvatljivo.
Stoga su svi ljudi koji vjeruju
u ovaj duh
dobrodošli da budu u tom timu.
Možete otići na solarimpulse.com i upisati se
da budete samo informirani o onome što radimo.
Ali i mnogo više. Da dobijete savjete,
da komentirate, širite riječ,
da ako je to moguće u zraku
sigurno je moguće i na tlu.
I svaki puta kada ćemo imati leda u budućnosti,
moramo znati da će život biti sjajan,
i da će upjeh biti briljantan
ako se usudimo prebroditi strah od leda,
proći kroz prepreku,
proći kroz problem, da bi vidjeli što je sa druge strane.
Vidite, to je ono što mi radimo sa naše strane.
Svatko ima svoj cilj, svoje snove,
svoje vizije.
Pitanje s kojim vas ostavljam
je koji je balast
koji biste vi odbacili?
Koja će biti visina kojom
biste željeli letjeti u svom životu,
da biste dosegli uspjeh koji želite,
da biste dosegli točku koja vam zaista pripada,
sa potencijalom koj imate
i onim koji možete doista ostvariti?
Jer najbolje obnovljivi izvor energije koji imamo
je naš vlastiti potencijal, i naša strast.
Stoga, krenimo i želim vam sjajnu pustolovinu
na krilima budućnosti. Hvala vam.
(pljesak)
Dobar dan.
Moje ime je Uldus.
Ja sam umjetnica fotograf iz Rusije.
Počela sam prije otprilike šest godina
sa ironičnim auto-portretima
da bih srušila puno stereotipa
o nacionalnosti, spolu,
i socijalnim problemima —
["Ja sam Rus. Prodajem drogu, oružje, dječju pornografiju"]
["Votka = voda. Volim votku!"] (Smijeh)
koristeći fotografiju kao 
alat da pošaljem svoju poruku.
Danas, još uvijek nastupam ispred kamere
i pokušavam biti hrabra kao Wonder Woman.
Pokušavam balansirati značajne poruke,
estetiku, ljepotu, kompoziciju, 
ironiju i artefakte.
Danas ću vam pričati o svom projektu,
koji se zove Očajna Romantika.
To su moji artefakti, ili slike
iz Engleske prije Rafaelićanskog Bratstva
iz sredine 19. stoljeća.
Uzela sam sliku
i dala novo, suvremeno značenje
progovarajući o problemima koji me okružuju
u Rusiji,
fotografirajući ljude koji nisu modeli,
ali imaju zanimljive priče.
Ovaj dječak je profesionalni plesač,
star samo 12 godina,
ali u školi skriva svoje satove plesa
i nosi masku brutalnosti,
pokušavajući biti ujedinjen 
s ostatkom razreda
kao storm trooper koji nema osobnost.
Ali ovaj dječak ima snove i ciljeve
ali ih sakriva kako bi bio prihvaćen u društvu,
jer biti drugačiji nije lako,
osobito u Rusiji.
Sljedeća interpretacija 
portreta je metaforična.
I ovo je Nikita,
zaštitar iz jednog od barova
u St. Petersburga.
Voli reći, "Ne bi vam se svidio kad sam ljut",
citirajući Hulka iz filma,
ali nikad ga nisam vidjela ljutitog.
Skriva svoju osjetljivost 
i romantičnu stranu,
jer u Rusiji, među muškima,
nije cool biti romantičan,
ali je cool biti okružen ženama
i izgledati kao agresivni Hulk.
(Smijeh)
Ponekad, u svom projektu,
uzela bih sliku
i dala joj novo značenje
i novu napast.
Ponekad, usporedila bih crte lica
i igrala se s riječima:
Ironija, Iron Man, 
Glačajući (Ironing) čovjek.
(Smijeh)
Kroz artefakte
donosimsocijalne probleme
koji me okružuju u Rusiji u razgovor.
Zanimljiva činjenica o braku u Rusiji
je da djevojčice od 18, 19 godina
smatraju da su spremne, i sanjaju o udaji.
Uče nas od djetinjstva
da uspješan brak znači uspješan život,
tako da se većina djevojaka 
na neki način bori
da dobije dobrog supruga.
A što je sa mnom?
Imam 27 godina.
Za rusko društvo ja sam stara cura
i nema nade da ću se ikad udati.
Zato me vidite u masci meksičkog borca,
u vjenčanici, očajnu u svom vrtu.
Ali upamtite, ironija je ključ,
i to zapravo služi da motivira djevojčice
da se bore za svoje ciljeve, za snove,
i da promjene stereotipe.
Budite hrabri. Budite ironični — to pomaže.
Budite šaljivi i stvorite malo magije.
(Pljesak)
Dokazi pokazuju da ljudi svih starosti i iz svih kultura
stvaraju svoj identitet kroz neku vrstu pripovijedanja.
Od majke do kćeri, propovjednika do vjernika,
učitelja do učenika, pripovjedača do publike.
Bilo spiljskim crtežima
ili najmodernijim mogućnostima Interneta,
ljudi su uvijek prenosili svoju povijest i istinu
kroz poučne priče i bajke.
Mi smo nezasitini pripovjedači.
No gdje u našem sve više i više sekularnom i fragmentiranom svijetu
dozvoljavamo zajedničku izmjenu iskustva
u neposrednom dodiru s našim bijesnim konzumerizmom?
I koju priču, koju povijest,
koji identitet i koji moralni kod
predajemo svojoj mladeži?
Vrlo je mogue da je kino
najutjecajniji oblik umjetnosti dvadesetog stoljeća.
Filmski redatelji su uspjeli prenijeti pripovijesti
preko državnih granica
koristeći toliko jezika, žanrova i filozofskih učenja
koliko možemo samo zamisliti.
Doista je teško naći temu
koja je jos neiskorištena u filmu.
U proteklom desetljeću
svjedočili smo potpunoj integraciji globalnih medija
kojima danas dominira kultura hollywoodskih blockbustera.
Sve više i više nam se nude filmovi
čija je primarna svrha spektakl, a ne sami zaplet filma.
Ono što je prije 40 godina bio dio naše svakodnevice -
prenošenje pripovijesti s generacije na generaciju -
sada je rijetkost.
Kao filmsku redateljicu to me je jako zabrinulo.
Kao ljudsko bice to me cini bogobojaznom.
Kakvu će budućnost nasa mladež moći izgraditi
imajući tako malo povezanosti
sa svojim porijeklom
i tako malo priča o tome sto je moguće?
Ironija je vidljiva;
pristup omogućen tehnologijom nikad nije bio lakši,
dok pristup kulturi nikad nije bio slabiji.
I zato smo 2006. godine osnovali FILMCLUB,
organizaciju koja omogućava tjedna prikazivanja filmova u školama
praćena raspravom.
Kada bismo proučili stogodišnje anale filma,
mozda bismo mogli stvoriti priču
koja bi prenijela značenje
fragmentiranom i nemirnom svijetu mladih.
Uzevši u obzir pristup tehnologiji,
čak bi i škole u malim zaseocima
imale mogućnost projicirati DVD na platno.
Tijekom prvih devet mjeseci
održali smo 25 klupskih sastanaka u Ujedinjenom Kraljevstvu
u sklopu kojih su djeca od 5 do 18 godina
gledala film 90 minuta bez prekida.
Filmovi su bili objašnjeni i stavljeni u širi kontekst.
Ali izbor je bio njihov
i nasa publika je ubrzo počela
birati najraskošniji i najraznolikiji izbor koji smo im mogli ponuditi.
Rezultat je bio trenutni.
Bilo je to obrazovanje vrlo potpune i transformativne prirode.
U grupama cija je veličina varirala od čak 150 do 3,
ovi su mladi ljudi otkrili nova mjesta,
nove misli, nove perspektive.
Do završetka probne verzije projekta
imali smo imena tisuću škola
koje su se željele uključiti.
Film koji je promijenio moj život
je film Vittoria De Sice: "Čudo u Milanu" snimljen 1951.
Film izvanredno opisuje
slamove, siromaštvo i ljudske težnje.
Pogledala sam ovaj film na očev pedeseti rođendan.
Tadašnja tehnologija je zahtijevala da unajmimo kino gdje ga možemo pogledati,
pronađemo i platimo filmsku vrpcu i projekcionista.
No za moga oca,
emocionalna i umjetnička važnost De Sicine vizije je bila toliko velika
da je odlučio proslaviti svoj 50. rođendan
sa svoje troje tinejdžera i njihovih 30 prijatelja.
"Kako bih," rekao je,
"predao palicu brižnosti i nade
sljedećoj generaciji."
U zadnjoj sceni "Čuda u Milanu"
stanovnici slamova otplove k nebu na letećim metlama.
60 godina nakon što je film napravljen
i 30 godina nakon što sam ga prvi put vidjela,
još uvijek vidim mlada lica kako se uzdižu od zanesenosti,
njihova nevjerica ista kao i moja.
I brzina kojom oni povezuju taj film
s filmom "Milijunaš s ulice" ili s favelama u Riu
signalizira trajnost.
U sezoni FILMCLUB-a o demokraciji i vladi,
prikazali smo "Gospodin Smith ide u Washington".
Snimljen 1939., ovaj film je stariji od djedova i baka većine naših članova.
U ovom klasiku Franka Capre cijene se neovisnost i pristojnost.
Film pokazuje kako se ponašati na pravi način,
kako biti herojski nespretan.
No on je također i izraz vjere
da je politički stroj časna sila.
Ubrzo nakon sto je "Gospodin Smith" postao klasik FILMCLUB-a,
u Domu Lordova (Britanski parlament) održavao se tjedan obilježen cjelonoćnim govorima radi odugovlačenja glasovanja,
a mi smo s velikim zadovoljstvom
našli mlade ljude diljem zemlje
kako objašnjavaju autoritativno
sto je parlamentarni proces
i zasto Lordovi odgađaju odlazak na spavanje zbog svojih načela.
Pa ipak je Jimmy Stewart to isto radio 20-tak minuta u filmu.
Kada su pak odabrali "Hotel Rwanda",
upoznali su se s genocidom najbrutalnije vrste.
Film je potaknuo suze, ali i oštroumna pitanja
o nenaoružanim udrženjima za očuvanje mira
i o dvoličnosti Zapadnog društva
koje izabire svoje moralne bitke s pogodnostima na umu.
I kada je "Schindlerova Lista" od njih zatražila da nikada ne zaborave sto se dogodilo,
jedno je dijete, puno boli uzrokovane sviješću, primijetilo:
"Već smo zaboravili,
jer kako bi se inače "Hotel Rwanda" mogao dogoditi?"
Kako su gledali sve više filmova, njihovi životi su postajali osjetno bogatiji.
Film "Džepar" je pokrenuo raspravu o oduzimanju biračkog prava zbog počinjenja kaznenog djela.
"Gospodinu s ljubavlju" iznimno je zainteresirao teen publiku.
S veseljem su prihvatili promjenu u stavu
prema nebijelim Britancima,
no snažno su se protivili našem nemirnom obrazovnom sustavu
koji ne cijeni kolektivni identitet,
za razliku od onog ponuđenog pod pažljivim tutorstvom Sidneya Poitiera.
Već sada, ovi obazrivi, slobodoumni i znatiželjni mladi ljudi
s lakoćom su se mogli baviti filmovima svih oblika -
crno-bijeli, titlovani,
dokumentarni, nenarativni, fantasy filmovi -
te s lakoćom pisati detaljne osvrte
u kojima su zastupali bolji od dva filma
u strastvenoj i sve više i više sofisticiranoj prozi.
Šest tisuća članaka svaki školski tjedan
se natjecalo za čast da budu proglašeni člankom tjedna.
Iz 25 klubova, postali smo stotine, pa tisuće,
dok nismo obuhvaćali skoro četvrt milijuna djece
u 7.000 klubova diljem zemlje.
I iako su brojke bile, i nastavljaju biti, izuzetne,
ono što je postalo jos izuzetnije
je kako se iskustvo kritičkog i znatiželjnog ispitivanja
prenijelo u život.
Neka od naše djece počela su pričati sa svojim roditeljima,
druga s učiteljima,
ili sa svojim prijateljima.
A oni bez prijatelja
su ih počeli nalaziti.
Filmovi su pruzali zajedništvo unatoč svakakvim različitostima.
I priče iz filmova pružale su zajedničko iskustvo.
"Persepolis" je zbližio kći i njenu majku, porijeklom iz Irana,
a "Ralje" je postao način kroz koji je jedan mali dječak
izrazio strah koji je iskusio
bježeći od nasilja
od kojih mu je prvo poginuo otac, a zatim majka,
koja je pala preko palube na putovanju brodom.
Tko je bio u pravu, tko u krivu?
Što bi oni sami napravili u toj situaciji?
Je li priča dobro ispričana?
Je li postojala skrivena poruka u filmu?
Kako se svijet promijenio? Kako bi mogao biti drugačiji?
Cijelo more pitanja izletjelo je iz usta djece
koje je svijet smatrao nezainteresiranima.
I oni sami nisu znali da im je stalo.
No kako su pisali i razgovarali,
umjesto da su samo gledali filmove kao predmete,
počeli su vidjeti sebe.
Imam tetu koja je divna pripovjedačica.
U jednom trenutku ona moze dočarati prizore
trčanja bosim nogama po planini Table i igranja policajaca i pljačkaša.
Baš nedavno mi je rekla
da je 1948. sa svojim dvjema sestrama i mojim ocem
otputovala brodom u Izrael bez mojih bake i djeda.
Kada su se na pučini mornari pobunili zahtijevajući humane uvjete života,
spomenuti tinejdžeri su bili ti koji su hranili posadu.
Imala sam preko 40 godina kada mi je otac preminuo.
Nikad nije spomenuo to putovanje.
Majka moje majke napustila je Europu u žurbi
bez svoga muža, ali sa svojom trogodišnjom kćeri
i dijamantima ušivenim u obrub svoje suknje.
Nakon dvije godinje skrivanja,
moj djed se pojavio u Londonu.
Više nikada nije bio u pravu.
I njegova priča je bila utišana tijekom njegove prilagodbe.
Moja priča je započela u Engleskoj,
započela je iznova s tišinom roditelja imigranata.
Imala sam "Anne Frank," "Veliki bijeg",
"Shoah," "Trijumf volje".
Leni Riefenstahl je bila ta koja je
kroz svoju elegantnu nacističku propagandu
dala kontekst onome s čime se obitelj morala nositi.
Ovi filmovi su sadržavali u sebi ono što je bilo previše bolno da bi se izreklo na glas,
i postali su mi više korisni
od šaputanja preživjelih
i povremenog pogleda na tetovažu
na zapešću neudate tete.
Puristi bi mohli pomisliti da fikcija uništava
potragu za pravim ljudskim razumijevanjem,
da je film previše grub
da bi mogao ispričati kompleksnu i detaljnu povijest
ili da redatelji uvijek serviraju dramu prije istine.
Ali u filmskim trakama leže svrha i značenje.
Kao što je jedan 12-godisnjak rekao nakon gledanja "Čarobnjaka iz Oza",
"Svaka osoba bi trebala pogledati ovo,
jer ako to ne napravite
možda nećete znati da i vi također imate srce."
Cijenimo čitanje knjiga, zašto ne bismo cijenili gledanje filmova s istom strašću?
Smatrajte film "Građanin Kane" jednako vrijedim kao Jane Austen.
Složite se da "Boyz n the Hood." kao I Tennyson,
nudi pregršt emocija i uzvišeno razmijevanje
koji su u međusobnom skladu.
Svaki je komad nezaboravne umjetnosti,
svaki je cigla u zidu onoga što mi jesmo.
I u redu je ako se sjećamo Toma Hanksa
bolje nego astronauta Jima Lovella
ili imamo lice Bena Kingsleya na umu kada mislimo na Ghandija.
I iako nisu stvarni, Eve Harrington, Howard Beale, Mildred Pierce
su prilika da otkrijemo
sto znači biti čovjekom
i isto tako nam pomažu da razumijemo naš život i vremena
kao što nam Shakespeare pomaže prikazati svijet elizabetanske Engleske.
Pogodili smo da će film,
čije su priče i zapleti mjesto gdje se sastaju
drama, glazba, književnost i ljudsko iskustvo,
zainteresirati i inspirirati mlade ljude koji sudjeluju u FILMCLUB-u.
Ono što nismo mogli predvidjeti
bio je vidljivi napredak
u ponašanju, samopouzdanju i akademskom postignuću.
Nekad neodlucni učenici sada trče u školu, razgovaraju s profesorima,
svađaju se, ne na igralistu,
nego kada se bira film za sljedeći tjedan -
mladi ljudi koji su pronašli definiciju sebe, ambiciju
te apetit za obrazovanjem i društvenim angažmanom
kroz filmske priče kojima su svjedočili.
Naši članovi prkose dvostrukom opisu
kojime tako često opisujemo današnju mladež.
Oni nisu ni divlji, ni slijepo egoocentrični.
Oni, kao i drugi mladi ljudi,
pregovaraju sa svijetom u kojemu je mogućnost izbora beskonačna,
no malo je kulture koja ih upućuje kako da pronađu značajna iskustva.
Činili smo se iznenađeni zbog ponašanja
onih koji sebe definiraju
po veličini kvačice na svojim cipelama,
ipak priča koju smo im ponudili bila je o stečevini.
Ako želimo drugačije vrijednosti,
moramo ispričati drugačiju pripovijest,
pripovijest u kojoj se razumije da je priča svakog čovjeka
važna komponenta identiteta te osobe,
te da je kolektivna priča
važan dio kulturnog identiteta
i da je bez nje nemoguće zamisliti se
kao dio neke grupe.
Zato što kada se ovi ljudi vrate kući
nakon prikazivanja filma "Prozor u dvorište"
i podignu pogled prema susjednoj zgradi,
imaju alat koji im omogućuje da se zapitaju tko, osim njih samih,
je tamo vani
i koja je njihova priča.
Hvala vam.
(Pljesak)
Dakle, uključen sam i u druge stvari osim fizike.
U stvari, sada se uglavnom bavim drugim stvarima.
Jedna stvar su daleka srodstva među ljudskim jezicima.
A profesionalni, povijesni jezikoslovci u SAD-u
i Zapadnoj Europi uglavnom pokušavaju ostati po strani
od bilo kakvih dalekih povezanosti; velikih grupiranja,
grupiranja koja sežu daleko u prošlost,
dalje od poznatih porodica jezika.
Oni to ne vole; misle kako je to neozbiljno. Ja se ne slažem s time.
I postoje neki briljantni jezikoslovci, uglavnom Rusi,
koji na tome rade u Santa Fe institutu i u Moskvi,
I volio bih vidjeti gdje će nas to odvesti.
Vodi li to zaista ka jednom pretku
nekih 20, 25 tisuća godina unazad?
I što ako odemo još dalje od tog jedinstvenog pretka.
kada je, po svoj prilici, postojalo suparništvo između mnoštva jezika?
Koliko daleko moramo ići? Koliko dugo postoji moderan jezik?
Koliko desetina tisuća godina to seže u povijest?
Chris Anderson: Imate li osjeća ili nadu kakav bi mogao biti odgovor?
Murray Gell-Mann: Pretpostavljam kako moderni jezik mora biti stariji
od špiljskih crteža, gravura, skulptura
i plesnih koraka u mekanoj glini u pećinama Zapadne Europe
u razdoblju orinjasijena prije nekih 35,000 godina ili ranije.
Ne mogu vjerovati kako su radili sve te stvari, a da nisu imali moderni jezik.
Tako da pretpostavljam kako stvarno porijeklo seže barem dotle, a možda i dalje.
Ali to ne znači kako svi, ili puno, ili većina
danas poznatih jezika možda ne vodi porijeklo
od nekog koji je mnogo mlađi od toga, recimo 20,000 godina
ili tako nešto. To je ono što nazivamo uskim grlom.
CA: Dakle, Philip Anderson je možda bio u pravu.
Vi možda doista znate više o svemu od bilo koga drugoga.
Zaista mi je bila čast. Hvala vam Murray Gell-Mann.
(Pljesak)
Ponekad idem prelistavati
jako stari časopis.
Našao sam ovaj test opažanja
o priči o arci.
Umjetnik koji je naslikao taj test opažanja
napravio je neke pogreške.
Ima više manje 12 grešaka.
Neke od njih su vrlo lake.
Tu je dimnjak, dio antene,
lampa i satni mehanizam na arci.
Neke od njih su u vezi životinja, njihovog broja.
Ali postoji puno bitnija greška
u cjelokupnoj priči o arci
koja ovdje nije navedena.
A taj problem glasi: gdje su biljke?
Tako da imamo Boga
koji će potopiti Zemlju trajno
ili barem na vrlo dugo vrijeme,
a nitko se ne brine o biljkama.
Noa je trebao uzeti par od svake vrste ptica,
svake vrste životinja,
svake vrste stvorenja koje se kreće,
ali ni spomena o biljkama.
Zašto?
U drugom dijelu iste priče
sva živa bića
su samo živa bića
koja su izašla iz arke,
dakle, ptice, domaće i divlje životinje.
Biljke nisu živa bića.
U tom je poanta.
To je poanta koja
ne proizlazi iz Biblije,
ali to je nešto što
je uvijek pratilo čovječanstvo.
Pogledajmo ovaj krasan kodeks
koji dolazi iz renesansne knjige.
Ovdje imamo opis
poretka u prirodi.
To je lijepi opis jer počinje s lijeva --
imate kamenje --
odmah nakon kamenja, biljke
koje su sposobne samo živjeti.
Imamo životinje koje su sposobne živjeti i osjećati,
a na vrhu piramide
je čovjek.
To nije običan čovjek.
To je "Homo studiosus" -- čovjek koji uči.
Prilično je utješno
za ljude poput mene -- ja sam profesor --
da to bude tamo na vrhu kreacije.
Ali to je nešto potpuno pogrešno.
Znate jako dobro za profesore.
Ali također je pogrešno i u vezi biljaka,
jer biljke nisu sposobne samo živjeti;
one su sposobne osjećati.
One su puno profinjenije
u osjećanju od životinja.
Samo da vam dam primjer,
svaki vršak korijena
u stanju je otkriti i nadzirati,
istovremeno i neprestano,
barem 15 različitih kemijskih
i fizičkih čimbenika.
A također su sposobni pokazati i predočiti
tako prekrasno i složeno ponašanje
koje se može opisati samo pojmom inteligencije.
Ali to je nešto --
to podcjenjivanje biljaka je nešto
što je uvijek s nama.
Pogledajmo sada ovaj kratki film.
Imamo David Attenborougha.
David Attenborough. je stvarno ljubitelj biljaka.
Snimio je neke od najljepših filmova
o ponašanju biljaka.
Kada on govori o biljkama
sve je točno.
Kada govori o životinjama
sklon je zanemariti činjenicu
da biljke postoje.
Plavi kit,
najveće stvorenje koje postoji na planeti.
To je pogrešno, potpuno pogrešno.
Plavi kit, on je patuljak
u usporedbi sa stvarno najvećim stvorenjem
koje postoji na planeti --
to je ova predivna,
čarobna gigantska sekvoja (Sequoiadendron giganteum).
(Pljesak)
To je živući organizam
koji ima masu od barem 2.000 tona.
Priču o tome
da su biljke nekakvi organizmi niže razine
formulirao je
davno Aristotel,
koji je u knjizi "O duši" ("De Anima") --
koja je vrlo utjecajna knjiga za zapadnu civilizaciju --
napisao da su biljke na granici
između življenja i ne-življenja.
Da imaju samo neku vrstu duše vrlo niske razine.
Nazvana je vegetativnom dušom,
jer biljkama nedostaje kretanje,
pa zato ne trebaju osjećati.
Da vidimo.
U redu, neki pokreti biljaka su vrlo dobro poznati.
Ovo je vrlo brzi pokret.
Ovo je biljka mesožderka (Dionaea)
u lovu na puževe.
Oprostite zbog puža.
Ovo je nešto što se stoljećima odbijalo
unatoč dokazu.
Nitko nije mogao reći da su biljke sposobne pojesti životinju,
jer je to protivno prirodnom poretku.
Ali biljke su također sposobne
pokazati mnoge pokrete.
Neki od njih su vrlo dobro poznati, poput cvjetanja.
To je samo pitanje uporabe nekih tehnika
kao što je vremenski interval.
Neki od njih su puno profinjeniji.
Pogledajte ovaj mladi grah
koji se kreće kako bi svaki put uhvatio svjetlost.
A stvarno je tako uglađen.
Poput anđela koji pleše.
Biljke su sposobne i igrati se.
One se zaista igraju.
Ovo su mladi suncokreti,
a to što oni rade
ne može se opisati
nijednim drugim pojmom osim igranja.
Oni se uvježbavaju,
kao što to čine mnogi mladunci,
za odrasli život
kada će trebati pratiti sunce
cijeli dan.
Biljke su, naravno, sposobne reagirati i na gravitaciju,
pa izdanci rastu
suprotno vektoru gravitacije,
a korijenje u smjeru vektora gravitacije.
One su također sposobne i spavati.
Ovo je mimoza stidljivka (Mimosa pudica).
Noću
ona smota lišće
i smanji kretanje,
a danju otvara lišće --
tu je puno više kretanja.
To je zanimljivo
zato što je taj spavajući stroj
savršeno čuvan.
Isto je sa biljkama, insektima
i životinjama.
Pa, ako trebate proučavati taj problem spavanja,
lakše je proučavati biljke, na primjer,
nego životinje,
a puno je lakše, pa čak i više etički.
To je vrsta vegetarijanskog
eksperimentiranja.
Biljke su čak sposobne komunicirati.
One su izvanredni komunikatori.
One komuniciraju sa drugim biljkama.
Sposobne su razlikovati srodne i nesrodne biljke.
One komuniciraju
sa biljkama i drugim vrstama,
a sa životinjama komuniciraju
proizvodeći kemijska isparavanja,
na primjer, za vrijeme oprašivanja.
Oprašivanje je vrlo ozbiljno pitanje za biljke,
jer raznose pelud s jednog cvijeta na drugi,
iako se ne mogu kretati od jednog do drugog cvijeta.
Stoga trebaju vektor,
a taj vektor
je obično životinja.
Mnoge insekte
biljke koriste kao vektore
kao transport za oprašivanje,
ali ne samo insekte; čak i ptice, gušteri
i sisavci poput šišmiša
obično se koriste za prijenos peluda.
To je ozbiljan posao.
Imamo biljke koje životinjama daju
neku vrstu slatke tvari --
vrlo energetske --
u zamjenu za taj prijenos peluda.
Ali neke biljke manipuliraju životinjama,
kao što je slučaj s orhidejama
koje obećavaju seks i nektar,
a ne daju ništa u zamjenu
za prijenos peluda.
Postoji veliki problem
iza svog tog ponašanja koje smo vidjeli.
Kako je to moguće činiti bez mozga?
Trebamo čekati do 1880. godine,
kada je taj veliki čovjek,
Charles Darwin,
objavio prekrasnu, zadivljujuću knjigu
koja započinje revoluciju.
Naslov je "Moć pokretljivosti kod biljaka."
Nikome nije bilo dozvoljeno govoriti o kretanju kod biljaka
prije Charlesa Darwina.
U njegovoj knjizi,
uz pomoć njegova sina, Francisa --
koji je bio prvi profesor psihologije biljaka u svijetu, u Cambridgeu --
razmotrili su svaki pojedini pokret
na 500 stranica.
A u zadnjem poglavlju knjige,
to je neka vrsta stilske oznake,
jer je Charles Darwin obično stavljao
u zadnje poglavlje knjige
najvažniju poruku.
Napisao je,
"Teško da je pretjerivanje
reći da se vrh korijena
ponaša poput mozga
jedne niže razvijene životinje."
To nije metafora.
Napisao je neka vrlo zanimljiva pisma jednom svom prijatelju,
J.D. Hookeru, koji je u to vrijeme bio predsjednik Kraljevskog društva,
pa tako najveći znanstveni autoritet u Britaniji,
govoreći o mozgu u biljkama.
Ovo je vršak korijena
koji raste uzbrdo.
Možete prepoznati tu vrstu kretanja,
istog kretanja kakvo su crvi, zmije
i svaka životinja
koja se kreće po tlu bez nogu
u stanju prikazati.
A to nije lako kretanje,
jer, da biste se tako kretali,
trebate pokretati različita područja korijena
i uskladiti ta različita područja
bez mozga.
Proučavali smo vrh korijena
i otkrili da postoji određeno područje
koje je ovdje obojano u plavo --
nazovimo ga tranzicijska zona.
A to područje, to je vrlo malo područje.
Manje je od jednog milimetra.
U tom malom području
imate najveću potrošnju
kisika u biljkama
i, još važnije,
ovdje imate ove vrste signala.
Signali koje ovdje vidite su potencijal za djelovanje,
to su isti signali
koje neuroni mog mozga, našeg mozga,
koriste za razmjenu informacija.
Sada znamo da vrh korijena
ima samo nekoliko stotina stanica
koje pokazuju tu vrstu značajke,
ali znamo kako je velik
vrh korijena male biljke, kao što je raž.
Imamo gotovo
14 milijuna korijena.
Imamo 11 i pol milijuna
vrhova korijena
ukupne dužine 600 i više kilometara
i ogromne površine.
Zamislimo sada
da svaki pojedini vrh korijena
radi u mreži sa svima drugima.
Ovdje imamo s lijeve strane internet,
a s desne aparaturu korijena.
Funkcioniraju na isti način.
To su mreže
malih računalnih strojeva
koji rade u mrežama.
A zašto su toliko slični?
Zato što su se razvili
iz istog razloga:
da prežive grabežljivce.
Funkcioniraju na isti način.
Možete ukloniti 90 posto aparature korijena,
a biljka će nastaviti funkcionirati.
Možete ukloniti 90 posto Interneta
i on će nastaviti funkcionirati.
Dakle, prijedlog
za ljude koji rade sa mrežama:
biljke su vam sposobne
dati dobre prijedloge
o tome kako razvijati mreže.
A druga mogućnost
je tehnološka mogućnost.
Zamislimo
da možemo napraviti robote
koji su inspirirani biljkama.
Do sada,
čovjeka je inspirirao
samo čovjek ili životinje
u proizvodnji robota.
Imamo animaloida --
normalnog robota inspiriranog životinjama,
insektoida i tako dalje.
Imamo androide
koji su inspirirani čovjekom.
Ali zašto nemamo nijedan plantoid?
Ako želite letjeti,
dobro je da promotrite ptice,
da vas inspiriraju ptice.
Ali ako želite istražiti tlo
ili ako želite nastaniti
novi teritorij,
najbolja stvar koju možete učiniti je ta da vas inspiriraju biljke
koje su u tome majstori.
Imamo još jednu mogućnost
na kojoj radimo u našem laboratoriju,
a to je da napravimo hibride.
Puno je lakše napraviti hibride.
Hibrid znači da je to nešto
što je pola živo biće, a pola stroj.
Puno je lakše raditi sa biljkama
nego sa životinjama.
One imaju moć proračunavanja.
One imaju električne signale.
Veza sa strojem je puno lakša,
čak i više etički moguća.
Ovo su tri mogućnosti
na kojima radimo
kako bismo napravili hibride,
koje pokreću alge
ili lišće na kraju,
pomoću najmoćnijih dijelova biljaka,
pomoću korijenja.
Hvala vam za vašu pažnju.
Prije nego što završim
želio bih vas razuvjeriti kako nijedan puž nije bio ozlijeđen
prilikom izrade ove prezentacije.
Hvala vam.
(Pljesak)
Počeo bih s pitanjem
za vas, samo podignite ruke:
Tko ima iPhone?
Tko ima Android telefon?
Tko ima Blackberry?
Tko bi priznao u javnosti da ima Blackberry?
(Smijeh)
I dajte da pogodim, koliko vas je,
po dolasku ovdje, kao i ja, otišlo i kupilo
SIM karticu na bonove? Da?
Kladim se da niste znali
da koristite afričku tehnologiju.
Kartica na bonove je
tehnologija, odnosno ideja,
koju je u Africi pokrenula
tvrtka pod imenom Vodacom
prije gotovo 15 godina,
i sada, poput franšize,
kartica na bonove jedna
je od najdominantnijih sila
gospodarske djelatnosti u svijetu.
Stoga ću govoriti o inovativnosti u Africi,
koja je po mom mišljenju najčišći oblik,
inovativnosti iz potrebe.
Ali, prvo ću vam postaviti neka pitanja.
Ne morate dizati ruke.
Ova su retorička.
Zašto je Nikola Tesla morao izmisliti
izmjeničnu struju koja napaja svjetla
u ovoj zgradi ili u ovome gradu?
Zašto je Henry Ford morao
izmisliti proizvodnu liniju
kako bi proizvodila Fordove bilo koje boje
dokle god je riječ o crnoj boji?
I zašto je Eric Merrifield 
morao izmisliti "dolos"?
Prazni pogledi. Ovako izgleda "dolos",
a u pozadini možete vidjeti otok Robben.
Ovo je mali "dolos", a Eric Merrifield
je najpoznatiji izumitelj za kojeg niste nikad čuli.
Godine 1963. oluja je uništila luku
u malom južnoafričkom gradu East London.
I dok je gledao kako se
njegova djeca igraju igračkama
od volovih kostiju koje se zovu "dolosse"
dobio je ideju.
Izgleda kao veliki "jumping jack"
(skok s raznoženjem i razručenjem),
i postavljen je u svakoj luci na svijetu
kao lukobran.
Globalno trgovačko gospodarstvo ne bi bilo moguće
bez ovakve afričke tehnologije.
Kada se govori o Africi
i pokaže ova slika svijeta
snimljena iz svemira,
ljudi će reći, "Gledaj, to je crni kontinent".
Zapravo, ona to nije.
Ovo je karta inovacija.
I vrlo je lako vidjeti
gdje se izumi događaju.
Na svim dobro osvjetljenim
mjestima nema inovacija.
(Smijeh)
(Pljesak)
A razlog tomu je što svi
ili gledaju TV ili igraju Angry Birds.
(Smijeh) (Pljesak)
Stoga se događaju u Africi.
To su pravi izumi,
ne poput onih za koje ljudi koriste tu riječ
kako bi je iskoristili za lansiranje novih proizvoda.
To su prave inovacije. Ja ih
definiram kao izumi koji rješavaju probleme.
Ljudi u Africi rješavaju prave probleme.
Zašto? Zato jer moramo.
Zato jer imamo stvarne probleme.
I kada riješimo stvarne probleme za ljude
istovremeno ih riješimo
za cijeli svijet.
U Kaliforniji su svi uzbuđeni
oko komadića plastike
koji se priključi na telefon
i može se provući kreditna kartica,
i ljudi kažu: "Oslobodili smo karticu
od POS uređaja."
Izvrsno. Zašto nam uopće treba kreditna kartica?
U Africi to radimo već godinama,
pomoću telefona poput ovoga.
Ovo je slika iz mjesta Kitengela,
udaljenom oko jedan sat južno od Nairobija,
i ono što je sjajno
kod načina plaćanja
M-Pesa koji se razvio u Africi
je to što radi na ovakvom uređaju.
Radi na bilo kojem telefonu,
zato što koristi SMS.
Mogu se plaćati računi,
kupovati namirnice,
djeci plaćati školarine,
i rekli su mi da je moguće podmititi i carinike.
(Smijeh)
Dnevno se obavljaju transakcije
u vrijednosti oko 25 milijuna dolara
putem M-Pesa sustava.
Četrdeset posto BDP-a Kenije
prolazi kroz M-Pesa korištenjem ovakvih telefona.
A vi mislite da je to samo
telefon s posebnim mogućnostima.
Zapravo je to pametni telefon u Africi.
To je ujedno i radio i džepna svjetiljka,
i najvažnije od svega,
vijek trajanja baterije je izuzetan.
Zašto? Jer je to ono što trebamo.
Imamo ozbiljnih problema s energijom u Africi.
I da, možete ažurirati Facebook profil
i poslati Gmail putem ovakvog telefona.
Pronašli smo način kojim možemo koristiti
dostupnu tehnologiju za slanje novaca putem M-Pesa,
što je poput korištenja čekova
u doba mobilne telefonije.
Dolazim iz Johannesburga, koji je rudarski grad.
Izgrađen je na zlatu.
Ovo je slika koju sam postavio na Instagram maloprije.
Današnje zlato su mobiteli,
i to je razlika.
Razmislite o željezničkom sustavu
u Sjevernoj Americi i kako se razvijao.
Prvo je postavljena infrastruktura,
potom se raširila industrija, javne kuće --
to je nešto poput interneta danas, zar ne? -
i sve ostalo što je bilo potrebno:
kavane, barovi, itd.
Današnje zlato su mobiteli,
koji omogućuju sve.
Što sve možete raditi pomoću njega?
Ovo je ideja Brighta Simonsa iz Gane,
i ono što činiš je da uzmeš svoj lijek,
na koji neki ljudi potroše mjesečnu plaću,
precrtaš kod,
pošalješ ga u SMS poruci,
i dobiješ odgovor je li lijeku prošao rok trajanja
ili nije.
Vrlo jednostavno, djelotvorno, i spašava živote.
U Keniji postoji servis iCow,
koji šalje vrlo važne informacije
o tome kako čuvati mliječne proizvode.
Trgovina mliječnim proizvodima u Keniji
vrijedi 463 milijuna dolara,
i razlika između naturalne poljoprivrede
i industrijske poljoprivrede
je u samo nekoliko litara mlijeka dnevno.
Ako možete to, možete
se maknuti iz siromaštva.
Vrlo jednostavno, koristeći običan telefon.
Ako nemate struje, nema problema!
Mi ćemo je proizvesti od starih dijelova bicikala
koristeći vjetrenjače, kao što
je to učinio William Kamkwamba.
Još jedan Afrikanac za kojeg ste čuli
je zauzet s remećenjem
automobilske industrije u svijetu.
Također, pokušava pronaći način
za korištenje solarne energije
i elektroprivrede u Sjevernoj Americi,
i ako će imati sreće, odvest će nas na Mars,
nadam se, za mojeg životnog vijeka.
On je iz Pretorije, glavni grad [Južne Afrike],
udaljen oko 50 kilometara od mjesta gdje ja živim.
Vratimo se na Joburg, koji se ponekad zove Egoli,
što znači Zlatni Grad.
Nisu samo mobiteli današnje zlato,
ne vjerujem da se zlato nalazi ispod površine.
Vjerujem da smo mi zlato.
Kao što ekonomisti govore,
mi smo u vremenu u kojem je Kina bila
kada su počele "boom" godine,
i u tom smjeru idemo.
Čujete kako Zapad govori
o inovacijama na rubu.
Pa, naravno, da se događa na rubu,
jer u sredini,
svi ažuriraju Facebook,
ili još gore, pokušavaju shvatiti
sigurnosne postavke Facebooka.
(Smijeh)
To nije fraza koja se lako pamti.
To je inovacija preko ruba.
Ljudi vole reći za Afriku 
da je kontinent gdje su 
mobiteli na prvom mjestu,
međutim, to je kontinent gdje je
mobitel jedino sredstvo tehnologije.
I dok drugi rade sve ostale stvari
mi rješavamo svjetske probleme.
Preostaje još jedino reći:
"Nema na čemu": (Smijeh)
(Pljesak)
U zadnje vrijeme dosta razmišljam o svijetu
i tome kako se promijenio 
u zadnjih 20, 30, 40 godina.
Prije 20 ili 30 godina,
ako se neko pile 
prehladilo i kihnulo i uginulo
u udaljenom selu u Istočnoj Aziji,
bila bi to tragedija za to pile
i njegovu najbližu rodbinu,
no, ne vjerujem da je postojala mogućnost
da se svi počnemo pribojavati 
globalne pandenije
i milijuna umrlih.
Prije 20 ili 30 godina, ako je banka 
u Sjevernoj Americi
dala preveliki kredit nekome
tko ga nije mogao otplatiti
i banka je propala,
to je bilo loše za banku
i klijenta,
no, nismo pomišljali da će to izazvati
krah globalnog gospodarskog sustava
za skoro čitavo desetljeće.
Ovo je globalizacija.
Ovo je čudo koje nam je omogućilo
da prenesemo naša tijela i umove,
naše riječi, slike, ideje,
i naše podučavanje i učenje diljem planeta
sve brže i sve jeftinije.
Donijelo je mnogo loših stvari,
poput onih koje sam upravo opisao,
ali je isto tako donijelo 
puno dobrih stvari.
Mnogi od nas nisu svjesni
čudesnog uspjeha 
Milenijskih razvojnih ciljeva,
od kojih su neki i postigli zadaće
puno prije kraja zadanog roka.
To dokazuje da je ljudska vrsta
sposobna postići čudesan napredak
ako zaista djeluje ujedinjeno 
i ako se zaista trudi.
No, ako bih to danas trebao sažeti,
nekako vjerujem da nas je globalizacija
iznenadila,
a mi smo prespori da na nju odgovorimo.
Ako gledate negativne strane globalizacije
zaista se čini da je ponekad previše za nas.
Svi veliki izazovi s kojima se suočavamo,
poput klimatskih promjena i ljudskih prava,
i demografije i terorizma i pandemija,
i narko-trgovine i ropstva,
i gubitka vrsta, mogao bih nastaviti,
ne postižemo veliki napredak
naspram goleme količine tih izazova.
Ukratko, to je izazov
s kojim se svi suočavamo
u ovom zanimljivom trenutku u povijesti.
Sigurno je da to sljedeće 
što trebamo učiniti.
Trebamo se nekako organizirati
i trebamo otkriti kako bolje globalizirati
rješenja
da ne postanemo jednostavno vrsta
koja je žrtva globalizacije problema.
Zašto smo tako spori 
u postizanju napretka?
Koji je razlog?
Pa, postoje, naravno, brojni razlozi,
no, možda je glavni razlog
to što smo još uvijek 
organizirani kao vrsta
na isti način na koji 
smo bili organizirani
prije 200 ili 300 godina.
Na planetu je preostala jedna super sila
a to je sedam milijardi ljudi,
sedam milijardi nas 
koji uzrokujemo sve te probleme,
istih sedam milijardi, usput,
koji će ih sve razriješiti.
No, na koji način je 
svih sedam milijardi organizirano?
Još uvijek su organizirani 
u dvjestotinjak nacija-država,
a nacije imaju vlade
koje određuju pravila
i prouzrokuju naše određeno ponašanje.
To je prilično učinkovit sustav,
ali problem je to što je način 
na koji se ti zakoni donose
i način na koji te vlade razmišljaju
potpuno kriv za rješenje 
globalnih problema,
jer se samo gleda prema unutra.
Političari koje izabiremo
i političari koje ne izabiremo, u pravilu,
svi gledaju kroz mikroskop.
Ne gledaju kroz teleskop.
Gledaju prema unutra. 
Pretvaraju se, ponašaju se
kao da vjeruju kako je svaka zemlja otok,
koji postoji posve sretno, nezavisno
od svih drugih
na svom malom planetu
u svom malom sunčevom sustavu.
Problem je ovo:
zemlje koje se natječu jedna protiv druge,
zemlje koje su međusobno zaraćene.
Ovaj tjedan, kao i bilo koji drugi tjedan,
vidjet ćete od zemlje do zemlje
ljude koji se pokušavaju ubiti,
a čak i kada to nije slučaj,
postoji natjecanje među zemljama,
gdje svaka pokušava prevariti drugu.
Ovo očigledno nije dobar poredak.
Očigledno ga trebamo promijeniti.
Očigledno trebamo pronaći načine
da potaknemo zemlje 
da započnu raditi zajedno
malko bolje.
A zašto to one ne žele napraviti?
Zašto naši vođe još uvijek ustraju
u gledanju prema unutra?
Prvi i najočitiji razlog
je taj što mi to od njih tražimo.
To im govorimo da čine.
Kada biramo vlade
ili kada toleriramo neizabrane vlade,
efikasno im govorimo da želimo
da nam u našoj zemlji omoguće
određene stvari.
Želimo da nam omoguće napredak,
rast, konkurentnost, 
transparentnost, pravdu
i sve te stvari.
I ako ne počnemo zahtjevati od naših vlada
da malo gledaju prema van,
da razmotre globalne probleme 
koji će nas sve dokrajčiti
ako ih ne počnemo razmatrati,
onda ih ne možemo kriviti
ako nastave gledati prema unutra,
ako još uvijek gledaju kroz mikroskop
a ne kroz teleskop.
To je prvi razlog 
zašto se stvari ne mijenjaju.
Drugi razlog je taj što su te vlade,
kao i svi mi ostali,
kulturni psihopati.
Ne želim biti nepristojan,
no znate što je psihopat.
Psihopat je osoba koja,
na njegovu ili njenu nesreću,
nema sposobnost zaista suosjećati
s ostalim ljudima.
Kada se osvrću oko sebe,
oni ne vide druge ljude
s dubokim, bogatim, 
trodimenzionalnim osobnim životima
i ciljevima i ambicijama.
Oni vide kartonske izreze,
i to je vrlo tužno i vrlo usamljeno,
i, srećom, vrlo rijetko.
No, zapravo, nije li većina od nas
loša u suosjećanju?
O naravno, jako smo dobri u suosjećanju
kada se radi o ljudima
koji nam djelomično sliče
i koji hodaju i govore i jedu i mole se
i odijevaju poput nas.
No, kada se radi o ljudima koji to ne čine,
koji se ne odijevaju poput nas
i ne mole poput nas
niti baš ne govore poput nas,
nemamo li i mi sklonost da ih vidimo
pomalo kao kartonske izreze?
To je pitanje koje si trebamo postaviti.
Mislim da ga stalno trebamo pratiti.
Jesmo li mi i naši političari 
u određenoj mjeri
kulturni psihopati?
Treći je razlog jedva vrijedan spomena
jer je tako bedast,
no, među vladama postoji vjerovanje
da su unutranji ciljevi
i međunarodni ciljevi
neuskladivi i da će uvijek tako i biti.
To je obična budalaština.
Radim kao politički savjetnik.
Zadnjih 15 godina proveo sam
savjetujući vlade diljem svijeta,
i tijekom čitavog tog vremena 
nijednom nisam vidio
nijedno unutarnje političko pitanje
koje ne bi moglo biti maštovitije,
djelotvornije i brže rješeno
nego da ga se tretira 
kao međunarodni problem,
gledajući međunarodni kontekst,
uspoređujući s onim što su drugi napravili
uključujući druge, djelujući prema van
umjesto prema unutra.
I mogli biste pitati, 
uzevši sve ovo u obzir,
zašto onda to ne funkcionira?
Zašto ne možemo natjerati 
naše političare da se promijene?
Zašto to ne možemo od njih zahtijevati?
Pa, ja, poput mnogo nas, 
trošim puno vremena žaleći se
kako je teško natjerati 
ljude da se promijene,
i mislim da se ne bismo 
trebali žaliti na to.
Mislim da bismo 
jednostavno trebali prihvatiti
to da smo po prirodi konzervativna vrsta.
Ne volimo se mijenjati.
To je tako iz vrlo razumnih 
evolucijskih razloga.
Vjerojatno ne bismo još bili ovdje danas
da nismo tako otporni na promjenu.
Vrlo je jednostavno: 
Prije mnogo tisuća godina,
otkrili smo da ako nastavimo
radeći iste stvari, nećemo poginuti,
budući da stvari koje smo radili prije
nas po definiciji nisu ubile,
i stoga, dokle god ih nastavimo raditi,
biti ćemo uredu,
i vrlo je razumno ne činiti ništa novo,
jer bi nas to moglo ubiti.
No, naravno, postoje iznimke.
U suprotnom, nikada ne bismo 
nikamo dospjeli.
Jedna od iznimaka, zanimljiva iznimka,
je kada možete pokazati ljudima
da možda postoji neki privatni interes
u tome da naprave taj skok vjere
i promijene se malo.
Tako sam velikim djelom proveo 
zadnjih 10 ili 15 godina
pokušavajući otkriti što bi mogao biti 
taj privatni interes
koji bi potaknuo ne samo političare
već i tvrtke i općenitu populaciju,
sve nas, da počnemo razmišljati 
malo više prema van,
gledajući veću sliku,
ne gledajući uvijek prema van,
nego ponekad prema van.
Ovdje sam otkrio
nešto vrlo značajno.
Godine 2005. započeo sam studiju
zvanu Indeks brendova zemalja 
[The Nation Brands Index].
To je opsežna studija koja uključuje
veliki uzorak svjetske populacije,
uzorak koji predstavlja oko 70 posto
svjetske populacije,
i počeo sam im postavljati niz pitanja
o tome kako oni doživljavaju druge zemlje.
Indeks brendova zemalja je tijekom godina
narastao u vrlo vrlo veliku bazu podataka.
Ima oko 200 milijardi podatkovnih točaka
prateći što obični ljudi 
misle o drugim zemljama
i zašto.
Zašto sam ovo napravio? 
Pa, zato što vlade koje savjetujem
bi vrlo rado znale
koliko ih se cijeni.
Znale su, djelomično zato
što sam ih ja potaknuo da to shvate,
da zemlje ovise
u ogromnoj mjeri o svojoj reputaciji
kako bi preživjele i 
napredovale na svijetu.
Ako zemlja ima odličnu, pozitivnu sliku,
poput Njemačke ili Švedske i Švicarske,
sve je lako i sve je jeftino.
Imate više turista. Imate više ulagača.
Svoje proizvode prodajete po većoj cijeni.
Ako, s druge strane, imate zemlju
s vrlo slabom ili negativnom slikom,
sve je teško i sve je skupo.
Zato vlade očajnički drže
do slike njihove zemlje,
jer to čini izravnu razliku
koliko novca mogu zaraditi,
a to je ono što su obećali svojim građanima
da će im omogućiti.
Prije nekoliko godina, mislio sam
malo predahnuti i razmotriti 
tu golemu baza podataka
i upitati je,
zašto neki ljudi preferiraju jednu zemlju
više od neke druge?
Odgovor koji mi je dala baza podataka
potpuno me zapanjila.
Bilo je 6.8.
Nemam vremena za objašnjavanje detalja.
Uglavnom, rekla mi je -
(Smijeh) (Pljesak) -
preferiramo one zemlje koje su dobre.
Ne divimo se zemljama zato što su bogate,
jer su moćne, uspješne,
jer su moderne, tehnološki napredne.
U prvom se redu divimo 
zemljama koje su dobre.
Što podrazumijevamo pod "dobrim"?
Mislimo na zemlje koje pridonose
nešto svijetu u kojem živimo,
zemlje koje zapravo čine svijet sigurnijim
ili boljim ili bogatijim ili pravednijim.
To su zemlje koje nam se sviđaju.
Ovo je otkriće od značajne važnosti -
vidite kamo smjeram -
zato što to rješava naoko velik problem.
Sada mogu reći svakoj vladi, 
a često to i radim,
kako bi bili uspješni, trebate činiti dobro.
Ako želite prodavati više proizvoda,
ako želite privući više ulagača,
ako želite postati konkurentniji,
onda se trebate početi pristojno ponašati,
zato što će vas tada ljudi cijeniti
i poslovati s vama,
i stoga, što više surađujete,
to ćete biti konkurentniji.
Ovo je doista značajno otkriće,
i čim sam to otkrio,
osjećao sam da će se pojaviti 
sljedeći indeks.
Kunem vam se da, što postajem stariji 
moje ideje postaju jednostvanije
i sve više dječje.
Ova se zove Indeks Dobre Zemlje,
i znači upravo to.
Mjeri, ili barem pokušava mjeriti,
koliko točno svaka zemlja 
na svijetu pridonosi
ne svojim građanima već ostatku svijeta.
Bizarno je što se nitko prije nije sjetio
takvo što izmjeriti.
Moj kolega dr. Robert Govers 
i ja proveli smo
zadnje dvije godine,
uz pomoć velikog broja 
vrlo ozbiljnih i pametnih ljudi,
sabirući sve pouzdane podatke na svijetu
koje smo mogli pronaći 
o zemljama koje pridonose
svijetu.
Čekate da vam otkrijem 
koja je na samom vrhu ljestvice.
Reći ću vam,
no prvo vam želim reći
što točno mislim
kada kažem "dobra zemlja".
Ne mislim na moralno dobru.
Kada kažem da je Zemlja X
najdobrija zemlja na svijetu,
i mislim najdobrija, ne najbolja.
Najbolja znači nešto drugo.
Kada govorite o dobroj zemlji,
možete biti dobri, dobriji i najdobriji.
To nije isto što i 
dobar, bolji i najbolji.
To je zemlja koja jednostavno 
pridonosi više
čovječanstvu od ikoje druge zemlje.
Ne govorim o tome kako se ponašaju 'doma'
jer se to mjeri drugdje.
I pobjednik je
Irska.
(Pljesak)
Prema ovim podacima,
nijedna zemlja na svijetu,
po glavi stanovnika,
po dolaru BDP-a, ne pridonosi više
svijetu na kojem živimo od Irske.
Što to znači?
Znači da kada uvečer odlazimo na spavanje
svi mi u zadnjih 15 sekundi 
prije nego utonemo u san,
naša zadnja misao tebala bi biti,
kvragu, drago mi je što postoji Irska.
(Smijeh)
I to - (Pljesak) -
Usred velike ekonomske recesije,
vjerujem da postoji bitna lekcija ovdje,
da ako se možete sjetiti 
svojih međunarodnih obaveza
dok pokušavate obnoviti vlastitu ekonomiju
to je onda nešto zaista bitno.
Finska stoji otprilike 
jednako na ljestvici.
Jedini razlog zašto je ispod Irske
je taj što joj je najniži rezultat 
niži od irskog najnižeg rezultata.
Primjetit ćete i to da su u top 10
osim Novog Zelanda,
sve zemlje Zapadne Europe.
Isto tako su sve bogate.
Ovo me je izdeprimiralo,
jer jedna od stvari koju nisam htio
otkriti uz pomoć ovog indeksa
bila je to da se radi o 
grupi bogatih zemalja
koje pomažu siromašnim zemljama.
Ovdje se ne radi o tome.
I zaista, ako pogledate ostatak popisa,
nemam ovdje slajd, vidjet ćete
nešto što me stvarno obradovalo,
da je Kenija u top 30,
a to pokazuje jednu vrlo bitnu stvar.
Ovdje se ne radi o novcu.
Radi se o stavu.
Radi se o kulturi.
Radi se o vladi i ljudima kojima je stalo
do ostatka svijeta
i koji imaju dovoljno mašte i hrabrosti
da razmišljaju prema van 
umjesto da razmišljaju sebično.
Preletjet ću kroz druge slajdove
da možete vidjeti neke od zemalja 
koje su niže na ljestvici.
Njemačka je na 13. mjestu, SAD na 21.
Meksiko na 66.
a zatim su neke velike zemlje u razvoju,
poput Rusije na 95. mjestu Kine na 107.
Zemlje poput Kine, Rusije i Indije,
koja je na jednako niskom mjestu indeksa,
na neki način i nisu iznenađenje.
Puno su vremena provele
zadnjih nekoliko desetljeća izgrađujući
vlastito gospodarstvo,
vlastito društvo i državni poredak,
no trebali bi se nadati
da će druga faza njihova rasta
imati više viziju prema van
nego što je to imala prva faza.
Potom možete raščlaniti svaku zemlju
prema konkretnim skupovima podataka 
koji su ugrađeni u nju.
Dozvolit ću vam to.
Od ove ponoći nalazit će se
na goodcountry.org,
i možete pogledati svaku zemlju.
Možete pogledati sve do razine 
pojedinačnih skupova podataka.
To je Indeks Dobre Zemlje.
Čemu on služi?
Postoji zato što želim pokušati
uvesti tu riječ,
ponovo je uvesti u diskurz.
Dovoljno sam se naslušao o 
konkurentnim zemljama.
Dovoljno sam se naslušao o
uspješnim, bogatim, brzorastućim zemljama.
Bilo mi je dosta slušanja o sretnim zemljama
jer je to na kraju krajeva 
još uvijek sebično.
Još se uvijek radi o nama,
i ako nastavimo razmišljati o nama,
u velikim smo problemima.
Mislim da svi znamo što je to
o čemu želimo slušati.
Želimo slušati o dobrim zemljama,
pa vas želim nešto zamoliti.
Ne tražim puno.
Možda će vam to biti lako napraviti
i možda će vam to čak biti zabavno
i korisno,
a to je jednostavno početi 
koristiti riječ "dobar"
u ovom kontekstu.
Kada razmišljate o svojoj zemlji,
o tuđim zemljama,
kada razmišljate o tvrtkama,
kada govorite o svijetu 
u kojem danas živimo,
počnite korititi tu riječ
na način o kojem sam večeras govorio.
Ne "dobro" kao suprotno od lošeg,
jer to je rasprava koja nikad nema kraja.
"Dobro" kao suprotno od sebično,
"dobro" kao zemlja 
koja razmišlja o svima nama.
To bih volio da napravite,
i želio bih da je koristite kao batinu
kojom tučete svoje političare.
Kada ih birate, kada ih ponovo izabirete,
kada glasate za njih, kada slušate
što vam oni nude,
koristite tu riječ, "dobro,"
i upitajte se,
"Bi li to napravila dobra zemlja?"
Ako je odgovor "ne", 
budite vrlo sumnjičavi.
Upitajte se, ponaša li se tako
i moja zemlja?
Želim li dolaziti iz zemlje
gdje vlada, u moje ime,
radi takve stvari?
Ili mi je, s druge strane,
draža pomisao da hodam svijetom
visoko podignute glave misleći
"Da, ponosim se što sam iz dobre zemlje"?
I svima ćete biti dobrodošli.
Svi će u zadnjih 15 sekundi
prije no što utonu u san reći,
"Bože, drago mi je da postoji zemlja te osobe."
Naposljetku, vjerujem da je to
ono što će učiniti promjenu.
Da su riječ "dobro,"
i broj 6.8
i otkriće iza njega
promijenili moj život.
Vjerujem da mogu promijeniti vaš život,
i mislim da to možemo iskoristiti 
kako bismo promijenili
način na koji se ponašaju 
naši političari i naše tvrtke,
i na taj način možemo promijeniti svijet.
Počeo sam razmišljati mnogo drukčije
o svojoj zemlji otkad 
razmišljam o ovim stvarima.
Prije sam mislio da želim 
živjeti u bogatoj zemlji,
a onda sam počeo razmišljati 
kako želim živjeti u sretnoj zemlji,
no, shvatio sam da to nije dovoljno.
Ne želim živjeti u bogatoj zemlji.
Ne želim živjeti u zemlji
koja se brzo razvija ili je konkurentna.
Želim živjeti u dobroj zemlji,
i duboko se nadam da to želite i vi.
Hvala.
(Pljesak)
Tijekom narednih pet minuta,
moja namjera je promijeniti vaš odnos sa zvukom.
Počet ću sa zapažanjem kako je većina okolnih zvukova slučajna.
I kako je većina njih neugodna. (Prometna buka)
Stojimo na uglovima ulica, nadvikujući se nad ovakvim zvukom,
i pretvarajući se da ne postoji.
Dakle, ova navika da potiskujemo zvuk znači kako je naš
odnos sa zvukom postao većinom nesvjestan.
Postoje četiri značajna načina na koji zvuk djeluje na vas svo vrijeme,
i volio bih probuditi ih u vašoj svijesti danas.
Prvi je fiziološki. (Glasne budilice)
Oprostite zbog toga. Upravo sam vam dao injekciju kortizola, vašeg bori se ili bježi hormona.
Zvuci utječu na izlučivanje vaših hormona svo vrijeme,
ali isto tako i na disanje, otkucaje srca, što sam upravo učinio,
i na vaše moždane valove.
Nisu samo neugodni zvuci poput ovog ti koji to rade.
Ovo je surfanje. (Morski valovi)
Frekvencija je grubo 0,12 ciklusa u minuti.
Većina ljudi smatra to umirujućim,
i zanimljivo, 0,12 ciklusa u minuti
je otprilike frekvencija disanja tijekom čovjekovog sna.
Postoji duboka povezanost s boravkom u mirnom stanju.
Također ga povezujemo s odsustvom stresa
i praznicima.
Drugi način na koji zvuk utječe na nas je psihološki.
Glazba je najjači poznati oblik zvuka,
koji utječe na naše emocionalno stanje. (Albinonijev Adagio)
Ovo će sigurno većinu vas učiniti prilično tužnima
ako je nastavim puštat.
Glazba nije jedina vrsta zvuka koja utječe na naše emocije.
Prirodni zvukovi mogu učiniti isto.
Cvrkut ptica, na primjer, zvuk je koji većina ljudi
smatra utješnim. (Zvuk ptica)
Postoji razlog za to. Tisućama godina
smo učeni da kada ptice pjevaju, stvari su sigurne.
Kada prestanu, trebamo se zabrinuti.
Treći način na koji zvuk utječe na nas je kognitivni.
Ne možete razumijeti dvoje ljudi koji istovremeno govore ("Ako slušate ovu verziju mene")
("na pogrešnom ste putu.") Ili u ovom slučaju jednu osobu koja govori dva puta.
Pokušajte i poslušajte drugu. ("Morate odlučiti koju verziju mene ćete slušati.")
Imamo veoma malu mogućnost obrade raspona zvučnih podražaja,
zbog čega je zvuk poput ovog -- (uredska buka) --
izuzetno štetan za produktivnost.
Ako morate raditi u zajedničkoj kancelariji poput ove,
vaša produktivnost je uvelike smanjena.
I koji god broj da zamišljate, vjerojatno nije loš poput ovoga.
(Prijeteća glazba)
U zajedničkim uredima produktivni ste samo jednu trećinu onoga u tihim prostorijama.
I imam savjet za vas. Ako morate raditi u ovakvom prostoru,
nosite slušalice sa sobom, s umirujućim zvukom, poput cvrkuta ptica.
Koristite ih i vaša produktivnost će biti tri puta veća.
Četvrti način na koji zvuk utječe na nas, je ponašajno.
Sa svim ostalim stvarima koje nas okružuju, bilo bi čudno
da se naše ponašanje ne mijenja.
(Techno glazba u autu). Zapitajte se: Hoće li ova osoba ikada voziti
konstantnih 45km na sat? Mislim da ne.
Najjednostavnije, pomičete se od neugodnih zvukova .
ka ugodnim zvukovima.
I ako bih sada pustio ovo -- (bušilica) --
više od par sekundi, osjećali biste se neugodno;
više od par minuta, masovno bi počeli napuštati prostoriju.
Zvuk poput ovog je izuzetno štetan za zdravlje,
onih ljudi koji ne mogu pobjeći od njega.
I to nije jedina stvar kojoj loš zvuk šteti.
Većina zvukova u maloprodajnim objektima je neodgovarajuća i slučajna, pa čak napadna,
i ima dramatičan učinak na prodaju.
Vi koji radite kao prodavači, možda ćete htjeti skrenuti pogled
prije nego što pustim sljedeći slajd.
Oni gube do 30 posto svog prometa
zbog ljudi koji brzo napuštaju trgovine ili se okreću na vratima.
Svi smo to radili, napuštali prostor
jer je tamo zvuk očajan.
Želim samo kratko vrijeme govoriti o
modelu koji smo razvili, koji nam omogućava početi s vrha
i pratiti putove kojima zvuk ide, analizirati zvuk,
i tako predvidjeti jedan od četiri ishoda o kojima sam upravo govorio.
Ili početi od osnove,
i kazati koji ishod želimo
i tako kreirati zvuk koji će isti efekt i proizvesti.
Napokon možemo primijeniti nešto od znanosti.
A mi smo u poslu stvaranja zvukova.
Samo riječ o glazbi. Glazba je najmoćniji zvuk koji postoji,
često neodgovarajuće raspoređen.
Moćan je iz dva razloga. Brzo je prepoznajete.
I asocijacije su vrlo moćne.
Dat ću vam dva primjera. (Prvi akordi pjesme "A Hard Day's Night", The Beatles)
Većina vas je odmah prepoznala.
Mlađi možda ne. (Smijeh)
(Prva dva takta teme "Ralje") I većina vas to povezuje s nečim!
Sad, to su jednosekundni glazbeni primjeri.
Glazba je vrlo moćna. I nažalost
često na neodgovarajući način popunjava komercijalne prostore.
Nadam se da će se to promijeniti tijekom narednih nekoliko godina.
Dozvolite da vam govorim o robnim markama na trenutak,
jer neki od vas vode te marke. Svaka postojeća marka (brand)
proizvodi zvuk upravo sada.
Postoji osam zvučnih izraza jedne marke.
Svi oni su vrlo značajni. I svaki brand mora imati smjernice u centru.
Drago mi je reći da se to počinje događati.
(Intelov reklamni džingl)
Svi prepoznajete ovaj. (Nokijina melodija) Ovo je
najviše puštana melodija na svijetu danas.
1.8 milijardi puta dnevno.
A to Nokiju apsolutno ništa nije koštalo.
One koji vode posao, ostavit ću vas s četiri zlatna pravila,
za komercijalni zvuk.
Prvo, učinite da se slaže,
s porukom vaše vizualne komunikacije.
To povećava utjecaj za više od 1.100 posto.
Ako vaš zvuk ide u suprotnom smjeru,
smanjujete utjecaj za 86 posto.
To je red veličina, gore ili dolje.
Ovo je važno.
Drugo, da odgovara situaciji.
Treće, dajte mu vrijednost. Dajte ljudima nešto sa zvukom.
Nemojte ih samo bombardirati stvarima.
I konačno, iznova i iznova ga testirajte.
Zvuk je kompleksan. Postoji mnogo kompenzatornih utjecaja.
Može sličit pomalo na tanjur špageta,
ponekad ih jednostavno morate pojesti kako biste vidjeli što će se dogoditi.
Dakle, nadam se kako je ovaj razgovor podigao zvuk u vašoj svijesti.
Ako ste svjesno slušali,
možete preuzeti kontrolu nad zvukom oko vas.
Dobro je za vaše zdravlje. Dobro je za vašu produktivnost.
Ako svi to učinimo, prelazimo na stanje
za koje ja mislim da će biti zvuk koji živi u svijetu.
Ostavit ću vas s još malo ptičje pjesme. (Cvrkut ptica)
Preporučujem bar pet minuta dnevno, ali ne postoji maksimalna doza.
Hvala vam što ste mi posudili vaše uši danas.
(Pljesak)
Dakle, ovdje sam kako bih vam rekla
da imamo problem s dječacima
i to je ozbiljan problem s dječacima.
Njihova kultura ne funkcionira u školama.
I podijelit ću s vama
načine na koje možemo prevladati taj problem.
Prvo, želim reći kako je ovo dječak,
a ovo je djevojčica.
I ovo je vjerojatno stereotip
koji imate o izgledu dječaka i djevojčice.
Ako danas stavim naglasak na spol,
onda možete zanemariti to što imam za reći.
To neću učiniti, to me ne zanima.
Ovo je drugačija vrsta dječaka i drugačija vrsta djevojčice.
Dakle, poanta ovdje je da svi dječaci
ne žive unutar ovih krutih ograničenja
onoga što mi smatramo karakterističnim da su dječaci i djevojčice.
I sve djevojčice ne postoje unutar onih krutih granica
onoga što mi smatramo karakterističnim za djevojčice.
Ali, zapravo, većina dječaka naginje određenom načinu postojanja,
i većina djevojčica naginje određenom načinu postojanja.
I poanta je da, za dječake,
način na koji postoje i kultura koju su prigrlili
sada ne funkcionira dobro u školama.
Kako to znamo?
Projekt 100 djevojčica
nam prikazuje neke stvarno dobre statistike.
Na primjer: Za svakih 100 djevojčica koje budu suspendirane iz škole,
tu je 250 dječaka koji su suspendirani.
Za svakih 100 djevojčica koje su izbačene iz škole,
tu je 335 dječaka koji su izbačeni iz škole.
Za svakih 100 djevojčica koje pohađaju poseban program,
tu je 217 dječaka.
Za svakih 100 djevojčica koje imaju poteškoće u učenju,
tu je 276 dječaka.
Za svakih 100 djevojčica
s dijagnosticiranim emocionalnim poremećajem,
imamo 324 dječaka.
I usput, svi ovi brojevi su znatno viši
ako ste crne boje kože,
ako ste siromašni,
ako boravite u prenapučenoj školi.
A ako ste dječak,
četiri puta ste skloniji
da vam se dijagnosticira ADHD --
poremećaj hiperaktivnosti i deficita pažnje.
Ali postoji druga strana svega ovoga.
I važno je prepoznati
da žene i dalje trebaju pomoć u školi,
da su plaće još uvijek znatno niže,
čak i kada se prate vrste poslova,
i da djevojčice i dalje imaju problema
već godinama s matematikom i znanošću.
To je sve točno.
Ništa vezano uz to ne sprječava nas
da obratimo pozornost na potrebe za opismenjivanjem
naših dječaka starih između tri i 13 godina.
Što bismo i trebali.
Zapravo, ono što bismo trebali činiti je uzeti stranicu iz njihove knjige strategija,
jer inicijativa i programi
koji su pokrenuti
za žene u znanosti, tehnici i matematici
su fantastični.
Učinili su puno dobra
za djevojčice u tim situacijama.
I morali bismo razmišljati
kako istu stvar učiniti za dječake
u njihovim ranijim godinama.
Čak i kada su stariji,
mi i dalje nalazimo probleme.
Kada pogledamo sveučilišta,
60 posto prvostupnika su žene,
što je značajan pomak.
Zapravo, sveučilišni upravitelji
se teško suočavaju s idejom
da se bližimo tome da je 70 posto
ženske populacije na sveučilištima.
Ovo sveučilišne upravitelje čini vrlo nervoznima,
jer djevojke ne žele ići u škole u kojima nema momaka.
I počinjemo primjećivati osnivanje
muških centara i muških studija
kako bismo promislili kako angažirati muškarce
u njihovim iskustvima na sveučilištu.
Ako pričate sa profesorima, oni bi mogli reći,
"O da, pa oni igraju video igre,
i oni se kockaju na internetu čitavu noć,
i igraju World of Warcraft.
I to utječe
na njihova akademska postignuća."
Znate što?
Video igre nisu uzrok.
Video igre su simptom.
Bili su isključeni puno prije
nego su došli tu.
Dakle, pričajmo o tome zašto su isključeni
kada su imali između tri i 13 godina.
Postoje tri razloga zbog kojih vjerujem
da su dječaci neusklađeni
s kulturom današnjih školskih ustanova.
Prva je nulta tolerancija.
Učiteljica iz vrtića koju poznajem,
njen sin donirao joj je sve igračke,
i kada je to učinio, ona je morala pregledati sve igračke
i ukloniti sve male plastične puške.
Ne možemo imati plastične noževe i mačeve i sjekire
i sve te stvari
u vrtiću.
Što točno mislimo da će malo dijete učiniti s tom puškom?
Mislim, stvarno.
Ali ovdje je on kao svjedok
činjenice da danas više nema grubosti na igralištu.
Ja ne zagovaram nasilnike.
Ne predlažem
da trebamo dopustiti oružje i noževe u škole.
Ali kada kažemo
da izviđač u srednjoškolskoj učionici
koji ima zaključan auto na parkiralištu
i džepni nožić u njemu
treba biti suspendiran iz škole,
onda mislim da smo malo pretjerali s nultom tolerancijom.
Još jedan način na koji postoji nulta tolerancija je kroz pisane sastave dječaka.
U puno današnjih učionica
nije dozvoljeno pisati o ničemu nasilnom.
Nije dozvoljeno pisati o ničemu
što je povezano s video igrama -- ove teme su zabranjene.
Dječaci dođu kući iz škole i kažu:
"Mrzim pisanje."
"Zašto mrziš pisanje sine? Što nije u redu s pisanjem?"
"Moram pisati o onome što mi ona kaže."
"Dobro, što ti ona govori da pišeš?"
"Pjesme. Ja moram pisati pjesme.
I male trenutke u mom životu.
Ne želim o tome pisati."
"U redu. Što želiš pisati? O čemu želiš pisati?"
"Želim pisati o video igrama. Želim pisati o napretku u igri.
Želim pisati o tom zaista zanimljivom svijetu.
Želim pisati o uraganu koji uđe u našu kuću
i razbije sve prozore
i uništi svo pokućstvo i ubije sve."
"U redu."
Kažete to učitelju ili profesoru,
i oni će vas pitati, potpuno ozbiljno,
"Hoćemo li ovo dijete poslati psihologu?"
I odgovor je ne, on je samo dječak.
On je samo mali dječak.
Nije u redu pisati takve stvari
u današnjim učionicama.
Dakle, to je prvi razlog:
politika nulte tolerancije i način na koji ih provodimo.
Sljedeći razlog zašto kultura dječaka nije prilagođena kulturi škola:
manje je muških profesora, učitelja.
Svatko tko je stariji od 15 godina ne zna što ovo znači,
jer u posljednjih 10 godina,
broj učitelja u osnovnim školama
je smanjen za pola.
Od 14 posto
došli smo na samo sedam posto.
To znači da su 93 posto učitelja
koje naši mladi muškarci dobiju u osnovnoj školi
žene.
Zašto je ovo problem?
Žene su super. Da, apsolutno.
Ali muški uzori za dječake
koji kažu u redu je biti pametan --
imaju očeve, svećenike,
vođe izviđača,
ali na kraju krajeva, šest sati na dan, pet dana tjedno,
oni provode u učionici.
I većina ovih učionica
nisu mjesto na kojem postoje muškarci.
I onda dolaze do zaključka da ovo ipak nije mjesto za dječake.
Ovo je mjesto za djevojčice.
I ja nisam jako dobar u ovome,
pa ću bolje
igrati video igre ili se baviti sportom, ili nešto slično tome,
jer ja očito ne pripadam ovdje.
Muškarci ne pripadaju tu, to je poprilično očito.
Ovo je jedan od izravnijih načina
gdje vidimo da se to događa.
Ali manje izravno,
manjak muške prisutnosti u kulturi --
imate zbornicu,
i vodi se razgovor
o Joeyu i Johnnyu koji su se potukli na igralištu.
"Što ćemo učiniti s tim dječacima?"
Odgovor na ovo pitanje mijenja se ovisno o tome tko sjedi oko stola.
Ima li muškaraca za tim stolom?
Ima li majki koje su odgojile sinove za tim stolom?
Vidjet ćete, razgovor se mjenja
ovisno o tome tko sjedi za stolom.
Treći razlog zašto dječaci nisu usklađeni s današnjim školama:
vrtić je stari drugi razred ljudi.
Imamo ozbiljno sažimanje gradiva.
Kad imaš tri godine, bolje ti je da znaš čitko napisati svoje ime,
ili ćemo to smatrati zastojem u razvoju.
Kad si u prvom razredu,
morao bi moći čitati odlomke teksta
možda sa slikom, možda ne,
u knjizi od 25 ili 30 stranica.
Ako to ne možeš, vjerojatno će te smjestiti
u program za djecu koja imaju poteškoća sa čitanjem.
I ako učitelje koji se bave tom djecom pitate, reći će vam
da imaju četvoro ili petoro dječaka za svaku djevojčicu koja je u tom programu,
u prvim razredima.
Razlog zašto je ovo problem
je taj da poruka koju dječaci dobivaju
glasi: "moraš činiti
ono što učiteljica od tebe traži cijelo vrijeme."
Plaća učitelja ovisi o
tome da nijedno dijete ne zaostane, i utrkivanju do vrha
i odgovornosti i testiranju
i o svemu ovome.
Učiteljica mora osmisliti način
da svi ovi dječaci prođu gradivo --
i djevojčice.
Sažeto gradivo loše je
za svu aktivnu djecu.
I događa se sljedeće,
ona kaže, "Molim te, sjedni,
budi tiho, čini što ti se kaže, slijedi pravila,
upravljaj svojim vremenom, usredotoči se,
budi djevojčica."
To je ono što im govori.
Indirektno, to im govori.
Dakle ovo je vrlo ozbiljan problem. Odakle to dolazi?
Dolazi od nas.
(Smijeh)
Želimo da naša djeca čitaju sa šest mjeseci.
Jeste li vidjeli oglase?
Želimo živjeti na Jezeru Wobegon
gdje je svako dijete iznad prosjeka.
Ali što takvi zahtjevi čine našoj djeci zaista nije zdravo.
Nije primjereno razvoju
i posebno je loše za dječake.
Što mi trebamo učiniti?
Trebamo ih sresti tamo gdje se nalaze.
Trebamo se staviti u kulturu dječaka.
Trebamo promjeniti način
prihvaćanja dječaka u osnovnim školama.
Da preciziramo, možemo učiniti određene stvari.
Možemo dizajnirati bolje igre.
Većina edukacijskih igara koje danas postoje
su u biti kartice za ponavljanje.
One su glorificirana vježba i ponavljanje.
Nemaju dubinu, bogatu priču
koju imaju zahtjevne video igre,
koje zanimaju dječake.
Tako da moramo dizajnirati bolje igre.
Moramo razgovarati s učiteljima i roditeljima
i članovima školskih odbora i političarima.
Moramo biti sigurni da ljudi vide kako trebamo više muškaraca u učionici.
Moramo pažljivo proučiti naše politike nulte tolerancije.
Imaju li one smisla?
Moramo razmisliti
kako dekomprimirati ovo gradivo ako možemo,
vraćajući dječake u prostor
koji je ugodan za njih.
Svi ti razgovori se moraju započeti.
Postoje odlični primjeri
škola --
New York Times je nedavno govorio o školi.
Dizajner igara iz Nove Škole
je sastavio predivnu školu s video igrama.
Ali ju pohađa tek nekoliko djece.
Tako da ovo nije prilagodljivo u većim razmjerima.
Moramo promijeniti kulturu i osjećaje
koje imaju političari, članovi školskih odbora i roditelji
vezano uz to kako prihvaćamo i što prihvaćamo
danas u našim školama.
Moramo naći više novca za dizajniranje igara.
Zato što dobre igre, stvarno dobre igre, koštaju,
I World of Warcraft ima popriličan budžet.
Većina edukacijskih igara ga nema.
Gdje smo počeli:
moji suradnici -- Mike Petner, Shawn Vashaw i ja --
mi smo počeli proučavati stavove drugih učitelja
u pokušaju da doznamo što stvarno misle o igrama i igranju,
što oni kažu o tome.
I otkrili smo
da oni razgovaraju o djeci u svojoj školi,
koja pričaju o igrama,
na poprilično omalovažavajući način.
Oni kažu, "O, da. Stalno pričaju o tim stvarima.
Pričaju o svojim malim akcijskim figurama
i svojim malim postignućima ili značkama za postignuća,
ili što već oni dobiju.
I oni uvijek govore o tome."
I oni o tome pričaju na ovaj način, kao da je to u redu.
Ali da je to vaša kultura,
zamislite kako bi se vi osjećali.
Zaista je neugodno biti taj o kojem se vode
takvi razgovori.
Nervozni su u svezi bilo čega
što ima bilo kakvu vezu s nasiljem
zbog politika nulte tolerancije.
Sigurni su da roditelji i upravitelji nikad neće ništa prihvatiti.
Zato moramo razmisliti o tome da promatramo stavove učitelja
i pokušaju pronalaženja načina da se ti stavovi promjene
kako bi učitelji bili otvoreniji
i lakše prihvaćali kulturu dječaka u svojim učionicama.
Jer na kraju krajeva, ako to ne budemo činili
imat ćemo dječake koji će napuštati osnovnu školu govoreći,
"Pa, čini mi se da je to bilo samo mjesto za djevojčice;
to nije bilo za mene.
Zato ću se ili baviti sportom ili igrati igre."
Ako promijenimo ove stvari, ako obratimo pozornost na te stvari,
i ponovno angažiramo dječake u njihovu učenju,
oni će napustiti osnovnu školu govoreći: "Ja sam pametan."
Hvala vam.
(Pljesak)
Ja sam naučnik,
ili preciznije,
visoko funkcionalan
autističan naučnik.
To je rijetka pojava.
A još rjeđa ukoliko joj slijedi,
kao u mom slučaju,
samospoznaja
i svladavanje jezika.
Vrlo često kada upoznam nekoga
a oni saznaju te stvari o meni,
postoji određena doza nelagode.
Mogu im to vidjeti u očima.
Žele me pitati nešto.
I na kraju, prilično često,
nagon je snažniji od njih samih
i izbrbljaju se:
"Ukoliko vam dam svoj datum rođenja,
možete li mi reći koji dan u tjednu sam se rodio?"
(Smijeh)
Ili spomenu korijene
ili me zamole da im izrecitiram vrlo dugačak broj ili dugačak tekst.
Nadam se kako ćete mi oprostiti
ukoliko ne izvodim
danas neku vrstu predstave uobičajenu za naučnika.
Umjesto toga pričati ću
o nečemu
puno zanimljivijem
od datuma rođenja ili korijena --
malo dubljem
i malo bliže mom umu, nego poslu.
Želim vam ukratko pričati
o percepciji.
Kada je pisao drame i kratke priče
koje će ga učiniti poznatim,
Anton Čehov je imao bilježnicu
u koju je bilježio
svoja opažanja
o svijetu oko sebe --
male detalje
koji su drugim ljudima promakli.
Svaki put kada čitam Čehova
i njegovu jedinstvenu viziju ljudskog života,
sjetim se zašto sam i ja
postao pisac.
U svojim knjigama
istražujem prirodu percepcije
i kako različite vrste doživljavanja
stvaraju različite vrste poznavanja
i shvaćanja.
Ovdje su tri pitanja
koja mogu izvući iz mog posla.
Umjesto da ih pokušate dokučiti,
zamoliti ću vas na trenutak da uzmete u obzir
intuicije
i osnovne instinkte
koji prolaze kroz vašu glavu i vaše srce
kada ih gledate.
Na primjer, računanje.
Možete li osjetiti gdje će na brojčanoj crti
rješenje vrlo vjerojatno pasti?
Ili pogledajte stranu riječ i zvukove.
Možete li dobiti osjećaj za raspon značenja
prema kojima vas nahodi?
A u terminima stiha poezije,
zašto pjesnik upotrebljava riječ zec
umjesto riječi kunić?
Zamolio sam vas da napravite to
jer vjerujem kako su naše osobne percepcije, vidite,
u srži
onoga kako prikupljamo znanje.
Estetske procjene,
umjesto apstraktnog rasuđivanja,
vode i oblikuju proces
u kojem svi dolazimo do znanja
kojeg posjedujemo.
Ja sam ekstreman primjer toga.
Moji svjetovi riječi i brojeva
se prepleću s bojama, osjećajima
i osobnosti.
Kako je Juan rekao,
to je stanje koje znanstvenici nazivaju sinestezija,
neobična kros-poveznica
između osjetila.
Ovdje su brojevi jedan do 12
kako ih ja vidim --
svaki broj sa svojim oblikom i znakom.
Jedan je bljesak bijelog svjetla.
Šest je mala i vrlo tužna crna rupa.
Skice su ovdje crno na bijelo,
ali u mom umu one imaju boju.
Tri je zeleno.
Četiri je plavo.
Pet je žuto.
Isto tako i slikam.
A ovdje je jedna od mojih slika.
To je množenje dva prosta broja.
Trodimenzionalni oblici
i prostor koji stvaraju u sredini
stvara novi oblik,
odgovor na iznos.
A što je s većim brojevima?
Pa, ne možete ići puno više nego što je Pi,
matematička konstanta.
To je beskonačan broj --
doslovno ide u beskonačnost.
Na ovoj slici koju sam naslikao
a koja prikazuje prvih 20 decimala broja Pi,
uzmem boje
i osjećaje i teksture
i povučem ih sve zajedno
u neku vrstu koturajućeg numeričkog krajolika.
Ali ne vidim samo brojeve u bojama.
Riječi isto tako, za mene,
imaju boje i osjećaje
i teksture.
A ovo je početna fraza
iz romana "Lolita".
A Nabokov je isto bio sinestetičar.
A ovdje možete vidjeti
kako moja percepcija zvuka L
pomaže aliteraciji
da iskoči van.
Drugi primjer:
malo više matematički.
I pitam se hoće li neki od vas primjetiti
konstrukciju rečenice
iz "Velikog Gatsbya".
Tamo se nalazi povorka slogova --
pšenica, jedan;
prerije, dva;
izgubljeni švedski grad, tri --
jedan, dva, tri.
I taj učinak jako povoljno djeluje na um
i pomaže da rečenica
ispadne dobro.
Vratimo se na pitanja
koja sam vam postavio maloprije.
64 pomnoženo sa 75.
Ukoliko neki od vas igraju šah,
znati ćete kako je 64
kvadratni broj
i zato šahovske ploče,
osam puta osam,
imaju 64 kvadrata.
Dakle, to nam daje formu
koju možemo naslikati, koju možemo doživjeti.
A što je sa 75?
Pa ako 100,
ukoliko zamislimo 100 kao da je kvadrat,
75 bi izgledao ovako.
Dakle, ono što trebamo učiniti sada
je staviti te dvije slike
zajedno u našim mislima --
nešto poput ovoga.
64 postaje 6.400.
A u desnom kutu,
ne morate ništa računati.
Četiri poprijeko, četiri gore i dolje --
to je 16.
Dakle, ono što vas zbroj traži da učinite
je 16,
16, 16.
To je puno lakše
nego što vas je škola učila matematici. Siguran sam.
To je 16, 16, 16, 48,
4.800 --
4.000,
odgovor na zbroj.
Lako je kada znate kako.
(Smijeh)
Drugo pitanje je bila islandska riječ.
Pretpostavljam kako ovdje nema puno ljudi
koji pričaju islandski.
Dakle, dopustite mi da suzim izbore na dva.
Hnugginn:
je li to sretna riječ,
ili tužna riječ?
Što kažete?
U redu.
Neki ljudi kažu kako je sretna.
Većina ljudi,
kaže tužna.
A zapravo i znači tužno.
(Smijeh)
Zašto, statistički,
većina ljudi
kaže kako je riječ tužna, u ovom slučaju,
teška u drugim slučajevima?
Prema mojoj teoriji, jezik se razvija na takav način
da se zvukovi poklapaju,
korespondiraju sa subjektivnim,
s osobnim
intuitivnim iskustvom
slušatelja.
Pogledajmo treće pitanje.
To je stih iz pjesme Johna Keatsa.
Riječi, poput brojeva,
izražavaju osnovne veze
između objekata
i događaja i sila
koje sačinjavaju naš svijet.
Dolazimo do logičnog zaključka kako bi mi, postojeći u ovom svijetu,
trebali tijekom naših života
intuitivno apsorbirati te veze.
A pjesnici, poput ostalih umjetnika,
se igraju s tim intuitivnim shvaćanjima.
U slučaju zeca,
to je dvosmislen zvuk u engleskom jeziku.
On može ujedno značiti i vlakna koja rastu iz glave.
I ako pomislimo na to --
dopustite da prikažem sliku --
vlakna predstavljaju ranjivost.
Ona popuste na najmanja kretanja
ili pokret ili osjećaj.
Dakle, ono što imate je atmosfera
ranjivosti i tenzije.
Zec sam po sebi, životinja --
ne mačka, ne pas, zec --
zašto zec?
Jer razmislite o slici,
ne riječi, slici.
Predugačke uši,
predugačka stopala,
nam pomažu da zamislimo, da intuitivno osjetimo,
što to znači šepati
i drhtati.
Dakle, u tih nekoliko minuta,
nadam se kako sam uspio podijeliti
malo svoju viziju stvari
i pokazati vam
kako riječi mogu imati boje i osjećaje,
brojeve, oblike i osobnosti.
Svijet je bogatiji,
prostraniji
nego što se činio.
Nadam se kako sam vam usadio želju
da naučite gledati svijet novim očima.
Hvala vam.
(Pljesak)
Drveće predstavlja statičnost.
Drveće je ukorijenjeno u zemlji na jednom mjestu
tijekom mnogih ljudskih generacija.
Ali ako prebacimo svoju perspektivu
s debla na grančice,
drveća postanu vrlo dinamični entiteti,
koji se miču i rastu.
I odlučila sam istražiti taj pokret
pretvarajući drveća u umjetnike.
Jednostavno sam svezala kraj slikarskog kista za grančicu.
Čekala sam da se vjetar pojavi i držala sam platno.
I to je proizvelo umjetnost.
Dio umjetnosti koji vidite s vaše lijeve strane
je naslikao zapadnjački crveni cedar,
a ovaj s vaše desne Douglasova jela.
Ono što sam naučila jest kako različite vrste
imaju različite potpise, poput Picassa nasuprot Monetu.
Ali, isto tako sam bila zainteresirana za kretanje drveća
te način na koji bi mi ta umjetnost dozvolila da to uhvatim i kvantificiram.
Kako bih izmjerila udaljenost koju je ova jedinka vinskog javorovog drva --
koje je izradilo ovu sliku -- prešla u jednoj godini,
jednostavno sam izmjerila i sumirala
svaku od ovih linija.
Multiplicirala sam ih s brojem grančica na grani
i s brojem grana po drvetu
i zatim podijelila to s brojem minuta u godini.
I tako sam mogla izračunati
koliko se jedno drvo pomaklo u jednoj godini.
Mogli biste pogađati.
Odgovor je, zapravo, 300.207 kilometara,
ili sedam puta oko zemaljske kugle.
I jednostavno mjenjajući našu perspektivu s jednog debla
na mnoge dinamične grančice,
možemo vidjeti kako drveća nisu samo statički entiteti,
već krajnje dinamični.
I počela sam razmišljati o načinima na koje
bi mogli uzeti u obzir tu lekciju o drvećima,
uzeti u obzir druge entitete koji su, jednako tako, statični i zaglavljeni,
a koji vape za promjenom i dinamičnošću.
Jedan od tih entiteta su naši zatvori.
Zatvori, naravno, su tamo gdje su ljudi koji krše naše zakone
zatočeni, zatvoreni iza rešetaka.
I naš zatvorski sustav je u škripcu.
Sjedinjene Države imaju preko 2,3 milijuna
zatvorenih muškaraca i žena.
Taj broj raste.
Od sto zatvorenih ljudi koji su pušteni na slobodu,
60 će se vratiti u zatvor.
Sredstva za obrazovanje, za trening
i za rehabilitaciju se smanjuju.
Taj očajnički krug zatvaranja se nastavlja.
Odlučila sam se zapitati može li lekcija
koju sam naučila od drveća kao umjetnica
biti primjenjena na statičku instituciju
poput naših zatvora.
I mislim kako je odgovor da.
2007. godine,
započela sam partnerstvo
s Washingtonskim državnim popravnim odjelom,
radeći s četiri zatvora, počeli smo donositi znanost i znanstvenike,
održivost i projekte očuvanja
četirima državnim zatvorima.
Držimo znanstvena predavanja.
I ljudi se odlučuju za dolazak na naša predavanja o znanosti
umjesto gledanja televizije ili dizanja utega.
To je, ja mislim, pokret.
Ušli smo u partnerstvo s Udrugom zaštite prirode
za zatvorenike u Stafford Creek popravnom centru
kako bi uzgajali ugrožene prerijske biljke
za obnavljanje ostatka prerijskih područja u državi Washington.
To je, ja mislim, pokret.
Radili smo sa Washingtonskim državnim odjelom za ribe i divlje životinje
kako bi uzgajali ugrožene žabe, Oregonsku točkastu žabu,
kako bi se kasnije pustila u zaštićena močvarna područja.
To je, ja mislim, pokret.
I nedavno smo počeli raditi s
tim ljudima koji su odvojeni
u onome što nazivamo Supermax postrojenja.
Oni su počinili nasilne prekršaje
tako što su bili nasilni prema stražarima
i prema ostalim zatvorenicima.
Ostaju u golim ćelijama poput ove
23 sata na dan.
Kada imaju sastanke sa svojim odborima za prosudbu ili sa stručnjacima za mentalno zdravlje,
stavljeni su u nepokretne kabine poput ove.
Jedan sat dnevno
provedu na ovim turobnim i blijedim poljima za vježbu.
I, iako ne možemo donijeti drveće i prerijske biljke
i žabe u ovaj okoliš,
mi donosimo slike prirode
u ova polja za vježbu,
stavljajući ih na zidove, kako bi bar mogli imati kontakt
s vizualnim slikama prirode.
Ovo je gosp. Lopez, koji je proveo 18 mjeseci u samici.
I daje nam input o vrsti slika
za koje vjeruje da će njega i njegove kolege zatvorenike učiniti
spokojnijima, mirnijima,
manje sklonima nasilju.
I ono što vidimo, mislim,
su mali, zajednički pokreti promjene koji
možda mogu pokrenuti
entitet poput našeg zatvorskog sustava
u smjeru nade.
Znamo da su drveća statični entiteti
kada promatramo njihova debla.
Ali ako drveća mogu stvoriti umjetnost,
ako mogu opkružiti kuglu zemaljsku sedam puta u jednoj godini,
ako zatvorenici mogu uzgajati biljke i žabe,
tada možda postoje i drugi statični entiteti
koje zadržavamo u sebi,
poput žalovanja, poput ovisnosti,
poput rasizma,
koji se isto mogu promijeniti.
Hvala vam puno.
(Pljesak)
Ja sam pripovjedačica.
Time se bavim u životu - pričam priče,
pišem romane.
Danas bih vam željela ispričati nekoliko priča
o umjetnosti pripovijedanja
i o nekim nadnaravnim bićima
koji se zovu džini.
Ali, prije nego počnem, dopustite mi da s vama podijelim
dijeliće moje osobne životne priče.
To ću, naravno, učiniti uz pomoć riječi,
ali i uz pomoć jednog geometrijskog oblika, kruga.
Dakle, tijekom mog izlaganja
naići ćete na nekoliko krugova.
Rođena sam u Strasbourgu, u Francuskoj
od turskih roditelja.
Moji se roditelji ubrzo razvode
i ja s majkom odlazim u Tursku.
Od tada me kao jedinicu
odgaja samohrana majka.
To je, međutim, u Ankari početkom 70-ih
bilo pomalo neuobičajeno.
U našem susjedstvu bilo je puno velikih obitelji,
u kojima su na čelu domaćinstva bili očevi.
Rasla sam, dakle, promatrajući svoju razvedenu majku
u patrijarhalnoj sredini.
Ustvari, rasla sam promatrajući
dvije različite vrste žena.
S jedne strane, moja majka,
obrazovana, svjetovna, moderna, pozapadnjačena Turkinja.
S druge strane, moja baka,
koja se također brinula o meni
i koja je bila duhovnija, manje obrazovana
i zasigurno manje racionalna.
To je bila žena koja je iz taloga kave predviđala budućnost
i talila olovo u tajnovite oblike
kako bi rastjerala uroke.
Mnogi su posjećivali moju baku,
ljudi s gadnim aknama na licu
ili s bradavicama na rukama.
Baka bi izgovarala riječi na arapskom,
uzela bi crvenu jabuku i u nju zabadala
onoliko ružinih trnova
koliko je bradavica htjela ukloniti.
Tada bi jedan po jedan trn
ocrtala crnom tintom.
Tjedan dana nakon toga, pacijent bi se vratio
na kontrolni pregled.
Svjesna sam da ne bih trebala ovo govoriti
pred publikom u kojoj sjede učenjaci i znanstvenici,
ali istina je da od onih
koji su mojoj baki dolazili zbog problema s kožom
nikoga nisam vidjela da odlazi
nesretan ili neizliječen.
Pitala sam je kako to čini. Radi li se o snazi molitve?
Odgovorila mi je, "Da, molitva pomaže.
Ali, budi svjesna i snage krugova".
Od nje sam dobila, uz puno toga drugoga,
jednu jako dragocjenu poduku.
A ta je - ako želiš nešto na ovom svijetu uništiti,
bile to akne, mrlje
ili ljudska duša,
dovoljno je da je opkoliš debelim zidovima.
Unutar njih će se sasušiti.
Svi mi živimo u nekoj vrsti društvenog ili kulturnog kruga.
Svatko od nas.
Rođeni smo unutar jedne obitelji, naroda, klase.
Ali, ukoliko nismo povezani
sa svjetovima izvan onog kojeg uzimamo zdravo za gotovo,
tada i mi riskiramo
da se unutar tog kruga sasušimo.
Naša mašta se može stisnuti.
Naša se srca mogu smanjiti.
A naša čovječnost može uvenuti
ako predugo ostanemo
unutar vlastitih kulturnih čahura.
Naši prijatelji, susjedi, kolege, obitelj --
ako nam svi ljudi u našem unutarnjem krugu nalikuju,
to znači da smo okruženi
svojim odrazima u zrcalu.
Još nešto što žene poput moje bake u Turskoj rade
je prekrivanje ogledala baršunom
ili vješaju ogledala na zid tako da su okrenuta prema zidu.
To je drevna istočnjačka tradicija
koja se temelji na vjerovanju da za ljudsko biće
nije zdravo previše vremena provoditi
buljeći u vlastiti odraz.
Ironično, zajednice istomišljenika
jedna su od najvećih opasnosti
današnjeg globaliziranog svijeta.
A to se događa svugdje,
među liberalima i konzervativcima,
agnosticima i vjernicima, bogatima i siromašnima,
na Istoku, i na Zapadu.
Težimo okupljanju u skupine
na temelju sličnosti,
a potom stvaramo stereotipe
o drugim skupinama ljudi.
Smatram da je jedan od puteva nadilaženja
ovih kulturoloških getoa
vodi kroz umjetnost pripovijedanja.
Priče ne mogu uništiti granice,
ali mogu probijati otvore u našim mentalnim zidovima.
A kroz te otvore možemo opaziti nešto drugo,
nešto što nam se možda i svidi.
Počela sam pisati priče s osam godina.
Majka je jednog dana došla kući s tirkiznom bilježnicom
i pitala me bih li željela voditi dnevnik.
Danas mislim da je bila pomalo zabrinuta
za moje mentalno zdravlje.
Kod kuće sam neprestano pričala priče, što je bilo dobro,
jedino što sam ih pričala izmišljenim prijateljima oko sebe,
što i nije bilo tako dobro.
Bila sam introvertirano dijete
do te mjere da sam razgovarala s bojicama
i ispričavala se predmetima
ako bih u njih udarila.
Moja je majka smatrala da bi za mene bilo dobro
da svoja svakidašnja iskustva
i osjećaje zapisujem.
Ono što ona nije znala jest da se meni moj život činio užasno dosadnim,
i da je zadnje što sam željela raditi
bilo pisati o sebi.
Umjesto toga, počela sam pisati o drugim ljudima
i stvarima koje se nikada nisu dogodile.
Tako je započela moja dugogodišnja strast
prema pisanju priča.
Od samog početka, fikcija je za mene
bila ne toliko autobiografski izraz
koliko transcedentalno putovanje
u druge živote, druge mogućnosti.
Molim vas, pratite me.
Nacrtat ću jedan krug i vratiti se na ovo.
Otprilike u isto vrijeme dogodilo se još nešto.
Moja je majka postala diplomatkinja.
I tako sam iz tog malog, praznovjernog,
bakinog susjedstva ljudi srednje klase,
prebačena u jednu
otmjenu, međunarodnu školu [u Madridu],
gdje sam bila jedina Turkinja.
Upravo tu sam se po prvi put susrela
s onim što nazivam "reprezentativni stranac".
U našem razredu bilo je djece svih nacionalnosti.
Pa ipak, ta različitost nije nužno vodila
u kozmopolitsku, egalitarnu
razrednu demokraciju.
Umjesto toga, stvarala je atmosferu
u kojoj je svako dijete bilo viđeno,
ne kao zasebna individua,
već kao predstavnik nečeg većeg.
Bili smo poput minijaturnih Ujedinjenih naroda, što je bilo zabavno,
osim kada bi se nešto negativno
dogodilo u vezi s nekom
državom ili vjerom.
Dijete koje ih je predstavljalo bilo je zadirkivano,
ismijavano i beskrajno maltretirano.
Ja to znam, jer se, dok sam bila u toj školi,
u mojoj zemlji dogodio vojni udar,
atentator moje nacionalnosti umalo je ubio Papu,
a Turska je dobila nula bodova na natjecanju za pjesmu Eurovizije.
(Smijeh)
Tih sam dana često izostajala iz škole
i sanjarila da postajem mornar.
Također sam po prvi puta
imala iskustvo kulturnih stereotipa.
Djeca su me zapitkivala o filmu
"Ponoćni ekspres", kojeg nisam bila gledala.
Pitali su me koliko cigareta dnevno pušim,
jer su mislili da su svi Turci teški pušači.
I htjeli su znati s koliko ću godina
početi pokrivati kosu.
Naučila sam da su to
tri glavna stereotipa o mojoj zemlji,
politika, cigarete
i marame.
Nakon Španjolske išli smo u Jordan, pa Njemačku
i ponovo u Ankaru.
Kamo god sam išla, činilo mi se
da je moja mašta jedini kovčeg
koji sa sobom mogu ponijeti.
Priče su mi davale smisao središta,
stalnosti i suvislosti,
tri velika S koja inače ne bih imala.
U mojim srednjim dvadesetima, preselila sam se u Istanbul,
grad koji obožavam.
Živjela sam u jako živahnom, šarolikom susjedstvu
gdje sam napisala nekoliko romana.
Bila sam u Istanbulu kad ga je
1999. pogodio potres.
Kada sam u tri sata ujutro istrčala iz zgrade,
ugledala sam nešto što me prikovalo na mjestu.
Trgovac iz dućana mješovite robe,
mrzovoljni starac koji nije prodavao alkohol
niti razgovarao s ljudima s ruba,
sjedio je pored transvestita
s dugom crnom perikom
i maskarom razlivenom niz obraze.
Gledala sam čovjeka kako drhtavim rukama
otvara kutiju cigareta
i jednu nudi njoj.
To je slika noći potresa
koju i danas imam u glavi --
konzervativni prodavač i uplakani transvestit
kako zajedno puše na pločniku.
Pred smrću i razaranjem,
naše su se svjetovne razlike izbrisale,
i postali smo jedno
makar i na nekoliko sati.
Oduvijek sam vjerovala da priče imaju slično djelovanje.
Ne kažem da fikcija ima značaj jednog potresa.
Ali, kada čitamo dobar roman,
napuštamo svoje male, udobne stanove,
odlazimo sami u noć
i počinjemo upoznavati ljude koje nikada prije nismo sreli
i prema kojima smo čak možda gajili i predrasude.
Nedugo nakon toga otišla sam
u ženski koledž u Boston, pa u Michigan.
To nisam toliko iskusila kao geografski pomak,
koliko kao lingvistički.
Počela sam pisati romane na engleskom.
Nisam imigrantica, izbjeglica ni prognanica.
Pitaju me zašto onda to činim.
Kretanje između dvaju jezika
pruža mi priliku da i sebe preoblikujem.
Volim pisati na turskom,
za mene je to jako poetičan i osjećajan jezik.
A volim pisati i na engleskom, koji mi je
jako matematičan i intelektualan.
Tako da sa svakim jezikom osjećam različitu povezanost.
Za mene, kao i za milijune drugih ljudi
širom današnjeg svijeta,
engleski je drugi jezik.
Kada si u nekom jeziku pridošlica,
događa se da tu živiš
sa stalnom i
i vječitom frustracijom.
Kao pridošlice, uvijek želimo reći nešto više,
ispaliti bolju šalu, kazivati bolje stvari.
Međutim, uvijek na koncu kažemo manje
zbog jaza između uma i govora.
A taj je jaz vrlo nelagodan.
Ali, ako uspijemo da nas to ne zastraši,
to može biti i poticaj.
Upravo sam to otkrila u Bostonu --
da je frustracija jako poticajna.
U to je doba moja baka,
koja je pratila tijek mog života
sa sve većom zabrinutošću,
u svoje dnevne molitve uključila
i molitve da se što prije udam
kako bih se konačno i zauvijek smirila.
A kako je Bog voli, ja sam se zaista i udala.
(Smijeh)
Ali, umjesto da se smirim,
ja sam otišla u Arizonu.
A kako je moj suprug u Istanbulu,
počela sam putovati između Arizone i Istanbula.
Dva mjesta na zemlji
koja ne mogu biti različitija nego što jesu.
Mislim da je jedan dio mene oduvijek bio nomadski,
u fizičkom i duhovnom smislu.
Priče me prate,
držeći na okupu moje dijelove i uspomene,
poput egzistencijalnog ljepila.
Pa ipak, koliko god volim priče,
u zadnje vrijeme sam počela vjerovati
da one gube svoju čaroliju
ako ih se doživljava za nešto više od samih priča.
A to je tema o kojoj bih želim
da zajedno promislimo.
Kada je moj prvi roman napisan na engleskom objavljen u Americi,
dobila sam zanimljivu primjedbu od jednog književnog kritičara.
"Svidjela mi se vaša knjiga", rekao je, "ali bih volio da ste je dručije napisali".
(Smijeh)
Pitala sam ga što mu to znači.
Rekao je, "Pa pogledajte, u romanu je mnogo
španjolskih, američkih i latinoameričkih likova,
ali samo jedan turski, i to muškarac."
Radnja se inače odvija na studentskom kampusu u Bostonu,
pa mi se činilo normalnim
da ima više međunarodnih likova,
nego turskih.
Ali, shvatila sam što je moj kritičar tražio.
A shvatila sam i da ću ga
nastaviti razočaravati.
On je želio vidjeti očitovanje mog identiteta.
U knjizi je tražio Turkinju
jer sam to, slučajno, i sama.
Često govorimo o tome kako priče mijenjaju svijet.
Ali, trebamo uočiti i kako svijet politike identiteta
utječe na način
na koji priče kruže,
čitaju se i recenziraju.
Mnogi pisci osjećaju ovaj pritisak,
ali ne-zapadnjački pisci izloženi su mu još i više.
Ako si spisateljica iz muslimanskog svijeta, poput mene,
tada se od tebe očekuje da pišeš
priče o muslimanskim ženama
i to, najbolje, nesretne priče
o nesretnim muslimanskim ženama.
Očekuje se da pišeš
poučne, dirljive i tipične priče,
a da eksperimentalne i avangardne priče prepustiš
svojim kolegama sa Zapada.
Ono što sam kao dijete doživjela u onoj madridskoj školi
događa se i u današnjem književnom svijetu.
Pisce se ne doživljava kao
samostalne kreativne pojedince,
već kao predstavnike
svojih kultura.
Nekoliko pisaca iz Kine, nekoliko iz Turske,
nekoliko iz Nigerije.
Svih nas se doživljava kao vrlo osobite,
ako ne i čudnovate.
Pisac i putnik, James Baldwin,
1984. je dao jedan intervju
u kojem ga se više puta upitalo za njegovu homoseksualnost.
Kada ga je novinar pokušao smjestiti u ladicu
s homoseksualnim piscima,
Baldwin je zastao i rekao,
"Ali, zar ne vidite? U meni nema ničeg
čega nema i u svakom drugom čovjeku,
i u drugima nema ničeg
čega nema i u meni."
Kada nas politika identiteta pokušava etiketirati,
ugrožena je naša sloboda imaginacije.
Postoji jedna pomalo nejasna kategorija
poznata kao multikulturalna književnost,
u koju su zajedno ubačeni svi pisci
izvan zapadnjačkog svijeta.
Nikada neću zaboraviti svoje prvo multikulturalno čitanje,
na trgu Harvard prije 10-ak godina.
Bilo nas je troje pisaca, jedan s Filipina,
jedan iz Turske i jedan iz Indonezije --
znate, kao iz viceva...
(Smijeh)
A razlog zašto su nas okupili
nije bio zato što smo dijelili isti umjetnički stil
ili književni ukus.
Jedini razlog su bile naše putovnice.
Od multikulturalnih pisaca očekuje se da pričaju stvarne priče,
a ne izmišljene.
Fikciji je dodijeljena funkcija.
Na taj način, ne samo pisci
već i njihovi likovi
postaju predstavnici nečeg većeg.
Ali, moram brzo dodati
da ova sklonost da se priču
doživljava kao nešto više od nje same
nije prisutna samo na Zapadu.
Prisutna je svugdje.
A to sam iz prve ruke doživjela
kada sam 2005. sudski optužena
zbog riječi koje su moji izmišljeni likovi izgovarali u romanu.
Bila sam namjeravala napisati
konstruktivni, višeslojni roman
o jednoj armenskoj i jednoj turskoj obitelji
iz perspektive jedne žene.
Moja mikro priča na suđenju je postala
makro problem.
Neki su me kritizirali, neki hvalili
zbog toga što sam pisala o tursko-armenskom sukobu.
Ali, u nekim sam trenucima obje strane željela podsjetiti
da je riječ o fikciji.
Da je to samo priča.
A kada kažem "samo priča",
ne nastojim podcijeniti svoj rad.
Želim voljeti i slaviti fikciju
zbog onog što ona jest,
a ne kao sredstvo za određeni cilj.
Pisci imaju pravo na svoje političke stavove,
i u svijetu ima dobrih političkih romana,
ali, jezik fikcije
nije jezik svakodnevne politike.
Čehov je rekao,
"Rješenje nekog problema
i ispravan način postavljanja pitanja
dvije su potpuno različite stvari.
A umjetnik je odgovoran samo za ovu drugu".
Politika identiteta nas razdvaja. Fikcija nas spaja.
Jednu zanimaju široke generalizacije.
Drugu nijanse.
Jedna ocrtava granice.
Druga granice ne priznaje.
Politika identiteta sačinjena je od tvrde opeke.
Fikcija je voda tekućica.
U otomansko doba, postojali su putujući pripovjedači nazvani "meddah".
Odlazili bi u kavane,
gdje bi pred publikom pripovijedali priče,
uglavnom improvizirajući.
Sa svakim novim likom u priči,
meddah bi promijenio glas,
utjelovljujući taj lik.
Svi su mogli ući i slušati,
obični ljudi, čak i sultan, muslimani i ne-muslimani.
Priče preskaču sve granice.
Poput "Priča o Nasrudinu Hodži",
koje su bile popularne širom Srednjeg Istoka,
Sjeverne Afrike, Balkana i Azije.
I danas, priče nastavljaju
prelaziti granice.
Kada palestinski i izraleski političari razgovaraju,
obično jedni druge ne slušaju.
Ali, palestinski čitatelj
i dalje čita roman židovskog pisca
i obratno, povezujući se i suosjećajući
s pripovjedačem.
Književnost nas mora odvesti onkraj.
Ako nas ne može tamo odvesti,
to onda nije dobra književnost.
Knjige su spasile introvertirano,
sramežljivo dijete kakvo sam bila -- kakvo sam nekoć bila.
Ali, svjesna sam i opasnosti
doživljavanja knjiga kao fetiša.
Kada je pjesnik i mistik Rumi
sreo svog duhovnog pratitelja, Šemsa iz Tabriza,
jedna od prvih stvari koje je ovaj potonji napravio
bilo je baciti Rumijeve knjige u vodu
i gledati kako se slova rastvaraju.
Sufiji kažu: "Znanje koje te ne uzdigne iznad sebe samog
daleko je gore od neznanja."
Problem današnjih kulturalnih getoa
nije manjak znanja.
Znamo puno jedni o drugima, ili barem tako mislimo.
Ali, znanje koje nas ne uzdiže iznad nas samih,
čini nas elitistima,
hladnima i udaljenima.
Ima jedna metafora koja mi se sviđa:
živjeti poput šestara.
Kao što znate, jedan kraj šestara je nepomičan, ukorijenjen u jednoj točki.
Za to vrijeme, drugi kraj
ocrtava veliki krug, i neprestano je u pokretu.
I moja je fikcija takva.
Jedan dio nje je ukorijenjen u Istanbulu,
s jakim turskim korijenjem.
Ali, drugi dio putuje svijetom,
povezujući se s različitim kulturama.
U tom smislu, svoju fikciju volim doživljavati
i kao lokalnu i kao univerzalnu,
koja pripada ovdje i svugdje.
Oni među vama koji su bili u Istanbulu,
vjerojatno su vidjeli palaču Topkapi
koja je bila rezidencija otomanskih sultana
više od 400 godina.
U palači, odmah uz prostorije
njihovih najdražih konkubina,
postoji takozvano 'Okupljalište džina'.
Nalazi se među zgradama.
Ova ideja me jako zanima.
Često smo nepovjerljivi prema područjima
koja se nalaze u međuprostoru.
Vidimo ih kao oblast
nadnaravnih bića poput džina,
koji su načinjeni od vatre bez dima
i simboliziraju neuhvatljivost.
Ali, ono što želim reći je da je možda
upravo taj neuhvatljivi prostor
ono što je piscima i umjetnicima najpotrebnije.
Kada pišem romane,
raduje me neuhvatljivost i promjenljivost.
Volim ne znati što će se dogoditi 10 stranica iza.
Volim kada me moji likovi iznenade.
U jednom bi romanu
mogla pisati o muslimanki.
I to će možda biti jako sretna priča.
A u sljedećoj bih knjizi mogla pisati
o zgodnom profesoru homoseksualcu u Norveškoj.
Dok god pišemo iz srca,
možemo pisati o bilo čemu.
Audre Lorde je rekla:
"Bijeli oci su nas učili da kažemo:
'Mislim, dakle postojim.'"
Ona je predložila: "Osjećam, dakle slobodna sam".
Mislim da je to bila krasna promjena obrasca.
Pa ipak, zašto danas
na tečajevima kreativnog pisanja
prva stvar koju učimo studente je
da pišu o onom što poznaju?
Možda uopće nije dobro tako započeti.
Književnost ne znači nužno
pisati o onom što jesmo ili o onome što poznajemo
ili o svom identitetu.
Trebamo učiti mlade i nas same
da širimo svoja srca
i pišemo o onome što osjećamo.
Trebamo napustiti svoje kulturne getoe
i obići neki drugi geto, i još koji.
Na koncu, priče se kreću poput derviša u vrtnji,
crtajući krugove preko krugova.
One povezuju čitavo čovječanstvo,
bez obzira na politiku identiteta.
I to je dobra vijest.
Voljela bih završiti starim sufijskim stihovima.
"Dođi, budimo načas prijatelji;
olakšajmo si život;
budimo ljubavnici i voljeni;
zemlja neće ostati nikome."
Hvala.
(Pljesak)
Vrijeme je da počnemo dizajnirati za svoje uši.
Arhitekti i dizajneri skloni su usredotočiti se
isključivo na oči.
Dizajniraju njima i za njih.
Zato sjedimo u restoranima koji
izgledaju ovako … i zvuče ovako --
vičemo kako bismo čuli jedni druge
za večerom.
Ili, zašto putujemo zrakoplovima
koji stoje 200 milijuna funti,
a netko govori na staromodni ručni telefon
preko jeftinog stereo sustava
od kojega se ježimo.
Dizajniramo okoliš koji nas izluđuje. (Smijeh)
Nije samo kvaliteta života smanjena,
već pati i naše zdravlje,
društveno ponašanje i produktivnost.
Kako to funkcionira? Na dva načina.
Prije svega, okolina. Imam cijeli jedan TEDTalk o ovome.
Zvuk na nas utječe na fiziološkoj, psihološkoj,
kognitivnoj i bihevioralnoj razini u svakom trenutku.
Zvuk utječe na nas
čak i ako nismo toga svjesni.
Tu je i drugi način.
To je interferencija. Komunikacija zahtijeva slanje
i primanje. Imam i drugi TEDTalk
o važnosti svjesnog slušanja.
Mogu poslati poruku kako god hoću,
a vi možete biti izvrsno svjesni slušatelji.
No, ako prostor u kojem šaljem poruku nije učinkovit,
komunikacija se ne može ostvariti.
U prostorima uglavnom postoji buka i akustika.
Prostorija poput ove ima svoju akustiku,
a ova konkretno ima vrlo dobru akustiku.
U mnogim prostorijama nije tako dobra.
Da vam dam nekoliko primjera područja
do kojih nam je svima stalo: obrazovanje i zdravstvo.
Kad sam posjetio svog smrtno bolesnog oca
dok je bio u bolnici, pitao sam se
kako itko može ozdraviti u prostoru koji zvuči tako?
Zvukovi u bolnici postaju sve gori.
Razina buke udvostručila se
u zadnjih nekoliko godina, što utječe i na pacijente
i na ljude koji ondje rade.
Mislim da bismo svi voljeli
da broj liječničkih pogrešaka bude nula.
Pa ipak, kako se razina buke povećava,
tako raste i broj pogrešaka bolničkog osoblja.
Najviše od svega, buka utječe na pacijente.
To biste mogli biti vi, to bih mogao biti ja.
San je od najveće važnosti za oporavak.
Dok se oporavljamo, dok nam se tijelo obnavlja,
a nalazimo se u prijetećoj okolini punoj buke,
naše tijelo, čak i ako uspije zaspati, govori nam
da smo pod prijetnjom, da smo u opasnosti.
Kvaliteta sna je smanjena, a time i naš oporavak.
Velike su prednosti
dizajniranja za uši u našem zdravstvu.
To je područje kojim se namjeravam baviti ove godine.
Obrazovanje.
Kad vidim učionicu koja izgleda ovako,
možete li zamisliti kako zvuči?
Prisiljen sam se zapitati:
„Imaju li arhitekti uši?” (Smijeh)
Dobro, to je malo nepravedno.
Neki od mojih najboljih prijatelja
jesu arhitekti. (Smijeh) Oni definitivno imaju uši.
No, ponekad mi se čini da ih ne upotrebljavaju
za dizajniranje zgrada. Evo jednog takvog slučaja.
Ovo je elitna škola od 32 milijuna funti
koja je nedavno izgrađena u Ujedinjenom Kraljevstvu,
a projektirao ju je jedan od najboljih britanskih arhitekata.
Nažalost, dizajnirana je poput
korporativnog sjedišta s velikim središnjim atrijem
i učionicama oko njega, bez stražnjeg zida.
Djeca uopće nisu mogla čuti nastavnike.
Kasnije su morali potrošiti još 600 000 funti
da bi izgradili zidove. Zaustavimo to ludilo
s učionicama otvorenog tlocrta odmah!
Ne pate samo moderne zgrade.
Pate i staromodne učionice.
Prije nekoliko je godina u jednom istraživanju na Floridi
otkriveno da, ako sjedite na mjestu
s kojeg je snimljena ova fotografija,
u četvrtom redu u učionici, razumljivost govora
iznosti samo 50%.
Djeca ne čuju jednu od dvije riječi.
To ne znači da dobiju samo pola obrazovanja,
ali znači da se moraju jako truditi
kako bi uhvatili nit i shvatili o čemu se govori.
Na to znatno utječe vrijeme odjeka,
koliko dobro prostorija odjekuje.
U učionici s vremenom odjeka od 1,2 sekunde,
što je prilično uobičajeno, to zvuči ovako.
(Nerazumljiv glas uz jeku)
Nije baš dobro, zar ne?
Ako 1,2 sekunde smanjite na 0,4
ugradnjom akustičnih tretmana, materijala koji upijaju zvuk
i slično, dobijete ovo.
Glas: U jeziku, beskrajno mnogo riječi može biti napisano
malim brojem slova. U aritmetici,
beskonačno mnogo brojeva može se složiti
od samo nekoliko znamenaka uz pomoć nule.
Julian Treasure: Kakva razlika!
Takvo obrazovanje sad možete primiti.
Hvala britanskome akustičaru Adrianu Jamesu
za ove simulacije. Signal je bio isti,
kao i pozadinska buka.
Jedino što se promijenilo jest akustika učionice
u ova dva primjera.
Kad bismo poučavanje usporedili sa zalijevanjem vrta,
što je prilično dobra metafora, nažalost, puno vode
isparava prije nego dođe do cvijeća,
osobito kod nekih skupina,
primjerice onih s oštećenjima sluha.
No, ne radi se samo o gluhoj djeci.
To može biti bilo koje dijete
koje je prehlađeno, ima začepljeno uho, infekciju uha
ili peludnu groznicu. Jedno od osmero djece
može spadati u tu skupinu u bilo kojem trenutku.
Zatim, imamo djecu kojima je engleski drugi jezik
ili koji god drugi jezik uče.
U Ujedinjenom Kraljevstvu,
to je više od 10% djece školske dobi.
I na kraju, nakon predivnog TEDTalka Susan Cain,
znamo da je introvertiranoj djeci vrlo teško govoriti
dok u bučnom okolišu rade na grupnom zadatku.
Zbrojite to. To je mnogo djece
koja ne primaju obrazovanje kako bi trebala.
No, nisu pogođenja samo djeca.
(Bučan razgovor) Istraživanje u Njemačkoj pokazalo je
da je prosječna razina buke u učionici 65 decibela.
Moram stvarno podići glas da bih govorio uz 65 decibela,
a nastavnici ne podižu samo glas.
Ovaj grafikon pokazuje brzinu otkucaja srca nastavnika
i razinu buke.
Buka se pojačava, broj otkucaja srca također se povećava.
To nije dobro za vas.
Zapravo, 65 decibela upravo je razina na kojoj,
kako pokazuje ovo istraživanje o povezanosti buke i zdravlja,
počinje opasnost od infarkta miokarda.
Za vas i mene to znači srčani udar.
Ne bi bilo pretjerano reći
da se mnogim nastavnicima
značajno smanjuje očekivana duljina života
zbog rada u ovakvom okruženju iz dana u dan.
Koliko stoji smanjivanje vremena odjeka
u učionici na 0,4 sekunde?
Dvije i pol tisuće funti
Studija Essex provedena u Ujedinjenom Kraljevstvu,
pokazala je, inače, da kad to učinite,
nećete dobiti samo prostoriju prikladnu
za djecu s oštećenjem sluha, već i prostoriju
gdje se poboljšava ponašanje i uspjeh učenika.
Pokazalo se i da slanje djeteta u drugu, udaljenu školu
koja ima takvu prostoriju, ako je vi nemate,
stoji 90 000 funti godišnje.
Mislim da je s financijske strane stvar prilično jasna.
Drago mi je da se o ovome raspravlja.
Prije nekoliko tjedana moderirao sam
veliku konferenciju u Londonu
pod nazivom Edukacija o zvuku,
koja je okupila najbolje akustičare,
ljude iz vlade, nastavnike, itd.
Napokon započinjemo tu raspravu, a rezultati koji se dobiju
dizajniranjem za uši u obrazovanju
nevjerojatni su.
Iz te konferencije proizašla je
i besplatna aplikacija osmišljena za pomoć djeci pri učenju
ako moraju raditi kod kuće, primjerice
u bučnoj kuhinji.
To je proizašlo besplatno iz te konferencije.
Proširimo malo perspektivu
i pogledajmo gradove.
Imamo urbaniste.
A gdje su urbanisti za zvuk?
Ne znam ni za jednog na svijetu i tu je prilika
da promijenimo naš doživljaj gradova.
Svjetska zdravstvena organizacija procjenjuje
da četvrtina stanovništva Europe
ima problema sa spavanjem
zbog buke u gradovima. Možemo mi i bolje od toga.
U uredima provedemo puno vremena.
Gdje su urbanisti zvuka za urede?
Ljudi koji će reći da ne smjestite
ta dva tima jedan pored drugog
jer jedni vole buku, a drugima treba tišina.
Ili koji vam savjetuju da ne kupite velik, skup ekran
za konferencijsku dvoranu,
a onda stavite jedan sićušni mikrofon
na sredinu stola za 30 ljudi. (Smijeh)
Ako me čujete, onda me možete razumjeti
ako me i ne vidite. Ako me vidite, a da me ne čujete,
to ne funkcionira.
Mnogo se može raditi na zvuku u uredima, a pokazalo se
da su zbog buke u uredima
ljudi manje spremni pomoći, manje vole timski rad
i manje su produktivni.
Na kraju, imamo domove. Imamo dizajnere interijera.
Gdje su dizajneri zvuka za interijere?
Budimo svi dizajneri zvuka u interijerima,
slušajmo svoje prostorije i dizajnirajmo zvukove
koji su učinkoviti i prikladni.
Moj prijatelj Richard Mazuch, arhitekt u Londonu,
smislio je izraz “nevidljiva arhitektura”.
Volim taj izraz.
Radi se o dizajniranju doživljaja, a ne izgleda,
tako da imamo prostore koji jednako dobro zvuče i izgledaju,
koji su svrsishodni, koji poboljšavaju kvalitetu života,
zdravlje, dobrobit, društveno ponašanje
i produktivnost.
Vrijeme je da počnemo dizajnirati za svoje uši.
Hvala vam. (Pljesak)
(Pljesak)
Hvala vam. (Pljesak)
Moje strasti
su glazba, tehnologija i pravljenje stvari.
I kombinacija ovih stvari
dovela me je do hobija vizualizacije zvuka,
i, ponekad, dovelo me da se igram s vatrom.
Ovo je Rubenova cijev. To je jedna od mnogih koje sam napravio s godinama
i imam jednu ovdje večeras.
To je cijev od metala duga 8 stopa,
ima stotinu ili više rupa na vrhu,
i sa strane je zvučnik, i ovdje
imamo cijevi iz laboratorija, povezanih s ovim spremnikom
propana.
Pa, upalimo ga da vidimo što radi.
Zasvirajmo frekvenciju od 550 herca
i pogledajmo što se događa.
(Frekvencija)
Hvala vam. (Pljesak)
U redu je zapljeskati zakonima fizike,
ali ono što se zapravo događa
-- (Smijeh) --
je da energija iz zvuka putem molekula zraka i plina
utječe na zapaljiva svojstva propana,
stvarajući vidljiv oblik valova,
i možemo vidjeti izmjenjujuća područja kompresije
i frekvenciju,
i visinu koja nam pokazuje amplitudu.
Dakle, promijenimo frekvenciju zvuka,
i pogledajmo što se događa s vatrom.
(Viša frekvencija)
Tako kad god pogodimo rezonantnu frekvenciju dobijemo stojeći val
i tu uzlaznu krivulju vatre.
Isključimo sad to. Nalazimo se unutra.
Hvala vam. (Pljesak)
Također imam sa sobom i vatreni stol.
Vrlo je sličan Rubensovoj cijevi, i također je rabljen
za vizualizaciju fizičkih osobnosti zvuka,
pa upalimo ga
i vidimo što radi.
Ooh. (Smijeh)
Okej. Sad, dok stol dolazi do pritiska,
samo da napomenem kako zvuk ne putuje
u savršenim linijama. On zapravo putuje u svim smjerovima,
i rubensova "cijev" radi disekciju tih valova
linijom, a vatreni stol
radi disekciju tih valova po ravnini,
i može nam pokazati malo suptilne složenosti, zašto
volim koristiti to kako bih gledao Geoff Farinu kako svira gitaru.
(Glazba)
Dakle, to je složen ples.
Ako gledate pažljivo --- (Pljesak)
ako gledate pažljivo, možda ste vidjeli
neke od eigenmodova, ali možda ste vidjeli i to
da je jazz glazba bolja s vatrom.
Zapravo, puno stvari je bolje s vatrom u mom svijetu,
ali vatra je samo osnova.
Pokazuje vrlo dobro da oči mogu čuti,
i ovo je meni zanimljivo zato što
nam tehnologija dozvoljava da predstavimo zvuk očima
na način koji naglašava snagu očiju
kako bi vidjele zvuk, kao što je izmicanje vremena.
Dakle, ovdje koristimo algoritam kako bismo naslikali
frekvencije pjesme "Smells Like Teen Spirit"
na način na koji ga oči mogu primiti
kao jednu vizualnu impresiju, i tehnika
će također pokazati snage vizualnog korteksa
za prepoznavanje uzoraka.
Pa ako vam pokažem još jednu pjesmu s ovog albuma,
i još jednu, vaše oći će lako moći razabrati
korištenje ponavljanja od strane Nirvane,
i u distribuciji frekvencija, u bojama,
možete vidjeti čisti-prljavi-čisti zvuk
po kojem su poznati,
i ovdje je cijeli album kao jedna vizualna impresija,
i mislim da je ova impresija vrlo moćna.
Barem, dovoljno je jaka kako bi
ako vam pokažem ove četiri pjesme,
i podsjetim vas da je ovo "Smells Like Teen Spirit,"
možete vrlo vjerojatno točno pogoditi, bez slušanja
glazbe, da će pjesma
u kojoj će uživati pravi fanovi Nirvane je ova pjesma,
"I'll Stick Around" od Foo Fightersa,
čiji je pjevač Dave Grohl,
koji je bio bubnjar u Nirvani.
Pjesme su pomalo slične, ali najviše
me zanima ideja da ćemo jednog dana možda
moći kupiti pjesmu jer nam se sviđa kako izgleda.
U redu, pogledajte sada malo više zvukovnih podataka.
Ovo je podatak iz skate parka,
i ovo je Mabel Davis skate park
u Austinu, Texas. (Zvuk skejta)
I zvukovi koje čujete dolaze iz osam
mikrofona spojenih na rampe po parku,
i zvuči kao kaos, ali zapravo
trikovi počinju sa vrlo određenim udarcem,
ali uspješni trikovi završavaju s pucketanjem,
gdje neuspješni trikovi
završe sa grebanjem i udaranjem,
dok trikovi na šipci zvone kao gong, i
glasovi su na jedinstvenoj frekvenciji u skate parku.
Pa ako bismo vizualno prikazali ove zvukove,
možda ćemo završiti s nečim kao što je ovo.
Ovo je svih 40 minuta snimke,
i odmah nam algoritam govori
da ima više neuspjelih nego uspjelih trikova,
i da će trik na šipci vrlo vjerojatno
izazvati poklike, i ako pogledate pažljivo,
možemo izvući uzorke prometa.
Vidite, skejteri često rade trikove u tom smjeru. Rampe su lakše.
I usred snimanja, mikrofoni pokupe ovo,
ali kasnije u snimci, ovaj klinac se pojavi,
i počinje koristiti smjer na vrhu parka
kako bi napravio neke napredne trikove na nečem
što se zove visoka šipka.
I to je fascinantno. U ovom trenutku u vremenu,
svi ostali skejteri okreću svoj smjer kretanja za 90 stupnjeva
kako bi mu se maknuli s puta.
Vidite, postoji suptilna pristojnost u parku,
i vode ju glavni nositelji utjecaja,
i to su najčešće djeca koja mogu raditi najbolje trikove,
ili nose crvene hlače, i ovog dana mikrofoni su to primjetili.
Od fizike skejta do teoretske fizike.
Ja sam veliki fan Stephen Hawkinga,
i htio sam iskoristiti svih osam sati
njegovog predavanja na Cambridgeu kako bih stvorio posvetu.
Sada, u ovoj seriji on govori uz pomoć računala,
što zapravo omogućuje identifikaciju krajeva rečenica
dosta jednostavno. Pa sam stvorio skretajući algoritam.
On sluša predavanje, i onda koristi
amplitude svake riječi kako bi pomaknuo točku na x osi,
i koristi modulaciju rečenica
kako bi pomaknuo istu točku gore i dolje po y osi.
I ove linije, kao što vidite, ostavljaju više pitanja
nego odgovora u zakonima fizike,
i kad dođemo do kraja rečenice,
stavljamo zvjezdicu na tu lokaciju.
Dakle postoji puno rečenica, pa puno zvijezda,
i nakon renderiranja sveg zvuka, ovo je što dobijemo.
Ovo je svemir Stephena Hawkinga.
(Pljesak)
Ovo je svih osam sati predavanja sa Cambridgea
prikazanih u jednoj vizualnoj impresiji,
i stvarno mi se sviđa ova slika,
ali mnogo ljudi misli da je ovo lažno.
Pa sam stvorio interaktivniju verziju,
a to sam učinio tako što sam koristio njihov položaj u vremenu
u predavanju kako bih postavio ove zvijezdice u 3D prostoru,
i s nešto posebnog softwarea i Kinectom,
mogu ušetati u predavanje.
Mahnut ću kroz Kinect ovdje
i preuzeti kontrolu, i sada ću posegnuti
i dodirnuti zvjezdu, i kada to učinim,
pustit će rečenicu
koja je stvorila tu zvjezdu.
Stephen Hawking: Postoji jedan, i samo jedan, aranžman
u kojem dijelovi čine čitavu sliku.
Jared Ficklin: Hvala vam. (Pljesak)
Postoji 1.400 zvjezda.
To je zaista zanimljiv način za istraživanje predavanja,
i, nadam se, dostojna posveta.
U redu. Dopustite da završim sa radom koji je u tijeku.
Mislim, nakon 30 godina, da postoji prilika
za stvaranje poboljšane verzije zatvorenog titlovanja.
Sad, puno nas je vidjelo puno TED govora online,
pa pogledajmo jedan bez zvuka
i uključenim sustavom zatvorenog titlovanja.
Ne postoji zatvoreno titlovanje za TED pjesmu,
i nedostaje nam, ali ako ste pogledali dovoljno ovoga,
čujete ju u vašem uhu,
i onda pljesak počinje.
Obično počinje ovdje, i raste a zatim pada.
Nekad dobijete pljesak male zvjezde,
i onda mislim da čak i Bill Gates nervozno udahne,
i govor počne.
Dobro, pogledajmo ovaj isječak ponovno.
Ovoga puta, neću uopće govoriti.
I dalje neće biti zvuka,
ali ono što ću ja učiniti je prevesti zvuk
vizualno u realnom vremenu na dnu ekrana.
Gledajte pažljivo i vidite što vaše oči mogu čuti.
Ovo je poprilično zadivljuuće za mene.
Čak i na prvi pogled, oči će uspješno
izabrati uzorke, no u opetovanim gledanjem,
vaš mozak zapravo postaje bolji
u pretvaranju ovih uzoraka u informacije.
Možete osjetiti ton i boju zvuka
i brzinu govora,
stvari koje ne možete dobiti iz zatvorenog titlovanja.
Ona poznata scena u horor filmovima
gdje netko dolazi straga
je nešto što možete vidjeti,
i vjerujem da je ova informacija nešto
što je korisno kada je isključen zvuk
ili nije čuo uopće, i pretpostavljam da će gluha publika
možda biti i bolja
u viđenju zvuka nego publika koja čuje.
Ne znam. Za sada je to samo teorija.
Zapravo, to je sve samo ideja.
I dopustite da završim s tim da se zvuk kreće u svim smjerovima,
a tako se kreću i ideje.
Hvala vam. (Pljesak)
Pričat ću vam danas malo
o radu i poslu.
Kada razmišljamo kako ljudi rade,
naša naivna intuicija je
da su ljudi kao štakori u labirintu --
da je novac sve o čemu ljudi brinu
i u trenutku kada ljudima damo novac,
možemo ih usmjeriti prema radu u jednom smjeru,
možemo ih usmjeriti prema radu u drugom smjeru.
Zato dajemo bonuse bankarima i plaćamo ih na razne načine.
I imamo stvarno nevjerojatno pojednostavljen pogled
na to zašto ljudi rade i kako izgleda tržište rada.
U isto vrijeme, ako malo razmislite,
postoje svakojake vrste čudnih ponašanja u svijetu oko nas.
Razmislite o nečemu poput planinarenja i alpinizma.
Ako čitate knjige ljudi koji planinare, na teške dionice,
mislite li da su te knjige pune trenutaka radosti i sreće?
Ne, pune su jada.
Zapravo, pišu o ozeblinama i poteškoćama pri hodanju
i poteškoćama pri disanju --
o hladnim, izazovnim okolnostima.
I da su ljudi samo pokušavali biti sretni,
u trenutku kada bi došli do vrha
rekli bi, &quot;Ovo je bila grozna pogreška.
Nikada ovo neću ponoviti.&quot;
(Smijeh)
Umjesto toga, pustite me da sjedim negdje na plaži i pijem mojitose.&quot;
Ali umjesto toga, ljudi se spuste,
i nakon što se oporave, ponovo se penju.
I ako razmislite o planinarstvu kao primjeru
ono sugerira razne stvari.
Sugerira da nam je stalo da dođemo do kraja, do vrha.
Sugerira da nam je stalo do borbe, do izazova.
Sugerira da postoje svakakve druge stvari
koje nas motiviraju da radimo ili se ponašamo na razne načine.
Ja sam osobno počeo razmišljati o tome
nakon što me posjetio jedan od studenata.
Bio je to jedan od mojih studenata nekoliko godina ranije.
I jednog se dana vratio na kampus.
I ispričao mi je slijedeću priču:
Rekao mi je da je više od dva tjedna radio na Power Point prezentaciji.
Radio je u velikoj banci.
Radilo se o pripremama za pripajanje i kupnju.
I uložio je puno truda u tu prezentaciju --
grafovi, tabele, informacije.
Svakog je dana ostajao do kasno u noći,
I dan prije roka za predaju,
poslao je svoju Power Point prezentaciju svome šefu,
i njegov mu je šef odgovorio,
&quot;Lijepa prezentacija, ali pripajanje je otkazano.&quot;
I mladić je bio strašno deprimiran.
Ali u trenutku kada je radio
zapravo je bio jako sretan.
Svake je večeri uživao u svom poslu,
ostajao je do kasno, usavršavao je tu Power Point prezentaciju.
Ali saznanje da ju nitko nikada neće vidjeti ga je učinilo depresivnim.
I tako sam počeo razmišljati o tome kako da eksperimentiramo
sa idejom o plodovima našeg rada.
I za početak, stvorili smo mali eksperiment
u kojem smo ljudima dali Lego kockice, i zamolili smo ih da grade tim Lego kockicama.
I nekim smo ljudima dali Lego kockice i rekli,
&quot;Hej, bi li htio izraditi ovu Lego Bionicle igračku za tri dolara?
Platit ćemo ti tri dolara za nju.&quot;
I ljudi su rekli da bi, i gradili su tim Lego kockicama.
I kada su završili, uzeli smo je, stavili ispod stola,
i rekli, &quot;Bi li htjeli izraditi drugu, ovog puta za 2.70 dolara?&quot;
I ako su rekli da bi, dali smo im drugu.
I kada su završili smo ih pitali,
&quot;Bi li htjeli izraditi drugu?&quot; za 2,40, 2,10 dolara, i tako dalje,
dok u jednom trenutku nebi rekli, &quot;Više ne. Nije vrijedno mog truda.&quot;
I to smo nazvali smislenim uvjetom.
Ljude izgrađuju jednu igračku Bionicle za drugom.
I kad svaku završe, mi ih stavimo ispod stola.
I rekli smo im da ćemo na kraju eksperimenta
uzeti te igračke i rastaviti ih,
stavit ćemo ih natrag u kutije i iskoristiti za slijedećeg učesnika.
Postojao je i drugi uvjet.
Inspiracija za drugi uvjet je bio David, moj student.
I taj smo drugi uvjet nazvali Sizifov uvjet.
I ako se sjećate priče o Sizifu,
Sizifa su kaznili bogovi na način da je morao gurati isti kamen uz brijeg
i kada bi bio blizu vrha,
kamen bi se otkotrljao natrag i on bi morao početi ispočetka.
I možete o tome razmišljati kao o srži uzaludnog rada.
Možete zamisliti ako bi gurao kamen uz druge brežuljke,
da bi barem imao nekakav osjećaj napretka.
Također, ako se osvrnete na filmove o zatvorima,
ponekad način na koji stražari muče zatvorenike
je natjerati ih da iskopaju rupu
i kada je zatvorenik pri kraju, zatraže ga da natrag napuni rupu i ponovo je iskopa.
Ima nešto u toj cikličkoj verziji
ponavljanja nečeg ispočetka i opet i opet
što se čini posebno demotivirajućim.
Znači u drugom uvjetu ovog eksperimenta, točno smo to učinili.
Pitali smo ljude, &quot;Bi li htjeli izgraditi jednu igračku Bionicle za tri dolara?&quot;
I ako bi rekli da žele, sagradili bi ju.
Onda bi ih pitali, &quot;Želite li sagraditi drugu za 2.70 dolara?&quot;
I ako bi rekli da žele, dali bi im drugu,
i dok bi je sastavljali,
oduzeli bi im onu koju bi bili završili.
I kad bi završili tu,
rekli bi, &quot;Bi li htjeli sastaviti drugu, ovog puta za 30 centi manje?&quot;
I ako bi rekli da bi htjeli, dali bi im onu koju su sastavili i koju smo rastavili.
I to je bio beskonačan ciklus
u kojem su oni gradili, a mi uništavali pred njihovim očima.
I što se dogodi kada se usporede ta dva uvjeta?
Prva stvar koja se dogodila
je da su ljudi sastavili puno više igračaka Bionicle --- sastavili su 11 nasuprot 7 ---
u značajnom uvjetu nasuprot Sizifovog uvjeta.
I usput, trebali bi istaknuti da se ovome ne pridodaje veliko značenje.
Ljudi nisu liječili rak ili gradili mostove.
Sastavljali su igračke Bionicle za nekoliko centi.
I ne samo to, svi su znali da će igračke biti uskoro uništene.
I nije bilo stvarne prilike za veliko značenje.
Ali čak je i malo značenje bilo značajno.
Imali smo i drugu verziju tog eksperimenta.
U toj drugoj verziji eksperimenta,
nismo ljude stavili u tu situaciju,
samo smo im opisali situaciju, kao što je ja sada opisujem vama,
I zamolili smo ih da predvide koji bi bio rezultat.
I što se dogodilo?
Ljudi su predvidjeli pravi put ali ne pravu magnitudu.
Ljudi kojima smo samo opisali eksperiment
su rekli da bi u smislenom uvjetu ljudi najvjerojatnije sagradili još jednu igračku Bionicle.
Dakle ljudi razumiju da je značenje važno,
samo ne razumiju magnitudu značajnosti,
opseg važnosti.
Postoji drugi podatak koji smo sagledali.
Ako bolje razmislite, postoje ljudi koji vole Lego kockice i ljudi koji ne vole Lego kockice.
I možete nagađati da bi ljudi koji vole Lego kockice
sagradili više legosa, čak i za manje novaca,
jer, nakon svega, dobivaju više unutarnje radosti iz toga.
I ljudi koji manje vole Lego kockice će sagraditi manje legosa
jer zadovoljstvo koje dobivaju iz njega je manje.
I to je zapravo ono što pronalazimo u smislenom uvjetu.
Postojala je krasna povezanosti između ljubavi prema Lego kockama
i količine Lego kockica koju su ljudi sagradili.
Što se dogodilo u Sizifovom uvjetu?
U tom je uvjetu povezanost bila na nuli.
Nije postojala nikakva veza između ljubavi prema Lego kockicama i količini sagrađenih legosa,
što mi predlaže da sa tom manipulacijom
uništavanja stvari pred tuđim očima,
načelno uništavamo bilo kakvu radost koju bi oni mogli dobiti iz tog rada.
U stvari smo ju eliminirali.
Ubrzo nakon što sam završio s provođenjem tog eksperimenta,
otišao sam na razgovor sa velikom software kompanijom u Seattleu.
Ne mogu vam reći tko su bili, ali se radi o velikoj kompaniji u Seatlleu.
I radilo se o grupi unutar te softwarske kompanije koja je bila smještena u drugu zgradu.
I zamolili su ih da inoviraju i osmisle slijedeći veliki proizvod za tu kompaniju.
I tjedan dana prije nego sam ja stigao,
glavni izvršni direktor te softwarske kompanije je otišao u tu grupu, 200 inžinjera,
i otkazao projekt.
I ja sam stajao ispred najviše depresivnih 200 ljudi s kojima sam ikad razgovarao.
I opisao sam im neke od tih eksperimenata Lego kockicama,
i odgovorili su da se osjećaju kao da su upravo prošli kroz taj eksperiment.
I pitao sam ih, rekao sam,
&quot;Koliko vas sada dolazi na posao kasnije nego prije?&quot;
I svi su digli ruku.
Rekao sam, &quot;Koliko vas sada odlazi kući ranije nego prije?&quot;
I svi su digli ruku.
I pitao sam ih, &quot;Koliko vas sada dodaje ne toliko dobro pripremljene stvari u izvješćima o izdatku?&quot;
I zapravo i nisu digli ruke,
ali su me odveli na večeru i pokazali su mi što bi mogli učiniti sa tim izvješćima o izdatku.
I nakon toga sam ih pitao, rekao sam,
&quot;Što bi glavni izvršni direktor mogao učiniti da ne budete toliko depresivni?&quot;
I došli su do puno različitih ideja.
Rekli su da ih je glavni izvršni direktor mogao pitati da naprave prezentaciju za cijelu kompaniju
o njihovom putu u protekle dvije godine i o svemu što su odlučiti učiniti.
Mogao ih je zatražiti da razmisle o tome koji bi aspekt njihove tehnologije
mogao odgovarati drugim dijelovima udruženja.
Mogao ih je zamoliti da izrade nekoliko prototipa, nekoliko prototipa slijedeće generacije,
i vidjeti kako rade.
Ali stvar je u tome da bilo koji od tih
zahtjeva napor i motivaciju.
I mislim da glavni izvršni direktor zapravo nije razumio važnost značenja.
Da je glavni izvršni direktor, baš kao i naši sudionici,
smatrao da bit značenja nije važan,
onda mu nebi bilo stalo.
I rekao bi im, &quot;U ovom vas trenutku usmjeravam na ovaj put,
i sada kada vas usmjeravam tim putem,
sve će biti u redu.&quot;
Ali ako ste razumjeli kako je važno značenje nečeg,
onda ste shvatili da je zapravo važno
provesti neko vrijeme, potrošiti energiju i uložiti trud
u tjeranju ljude da im je više stalo do onog čime se bave.
Slijedeći je eksperiment bio malo drugačiji.
Uzeli smo list papira sa nesumičnim slovima,
i zamolili ljude da pronađu parove slova identične onima pokraj istih.
To je bio zadatak.
I ljudi su ispunili prvi list papira.
I nakon toga smo ih pitali bi li htjeli raditi i na drugom listu papira za malo manje novaca
i slijedeći list papira za malo manje novaca, i tako dalje, i tako dalje.
I postavili smo tri uvjeta.
U prvom uvjetu, ljudi su napisali svoje ime na papir,
pronašli sve parove slova, dali ih zaduženoj osobi za eksperiment.
Zadužena bi ga osoba pogledala, detaljno istražila od početka do kraja,
rekla &quot;aha&quot; i stavila na hrpu pokraj sebe.
U drugom uvjetu, ljudi nisu stavili svoje ime na papir.
Zadužena ga je osoba pogledala,
uzela list papira, nije pogledala, nije detaljno istražila,
i jednostavno ga stavila na hrpu s drugim papirima.
Znači uzmete dio, jednostavno ga stavite na stranu.
I u trećem uvjetu,
zadužena je osoba uzela list papira i stavila ga direktno u sjeckalicu.
Što se desilo u tih tri uvjeta?
Kroz ovaj prikaz vam želim prikazujem na kojem su stupnju plaćanja ljudi prestali.
Znači manji brojevi znače da su ljudi radili više. Radili su puno duže.
U priznatom uvjetu, ljudi su radili sve do 15 centa.
Na 15 centa po stranici, zapravo su se prestali truditi.
U uvjetu sa sjeckalicom, bilo je dva puta više -- 30 centa po stanici.
I to je zapravo rezultat koji smo dobili prije.
Sameljete ljudski trud, proizvod,
i dođete do toga da nisu baš toliko sretni s onim što rade.
Ali trebao bih istaknuti, usput,
da su u uvjetu sa sjeckalicom ljudi mogli varati.
Mogli su odraditi ne tako dobar posao,
jer su shvatili da ih ljudi jednostavno uništavaju.
Pa znači na prvom papiru bi vjerojatno odradili dobar posao,
ali onda bi vidjeli da ih nitko zapravo ne provjerava,
pa bi radili više i više i više.
Pa zapravo u situaciji sa sjeckalicom,
ljudi su mogli predati jedan rad i dobiti više novca
ali uložiti manje truda.
Ali što sa uvjetom koji smo ignorirali?
Bi li taj ignorirani uvjet bio više kao onaj priznati ili kao onaj sa sjeckalicom,
ili bi bio negdje između?
Ispada da je bio skoro kao onaj sa sjeckalicom.
Dakle imamo ovdje dobru i lošu vijest.
Loša vijest je da ignoriranje dostignuća ljudi
je skoro toliko loše kao uništavanje njihovog truda pred njihovim očima.
Ignoriranjem dobivate cijeli novu sliku svega.
Dobra vijest je da kroz jednostavno naziranje na nešto što je neki drugi napravio,
pogledati i reći &quot;aha&quot;,
je čini se prilično dovoljno
da dramatično poveća ljudsku motivaciju.
Znači dobra vijest je da dodavanje motivacije ne treba biti toliko teško.
Loša vijest je da se eliminacija motivacije
čini nevjerojatno laganom,
i ako ne razmišljamo pažljivo o njoj, možemo pretjerati.
Znači sve je ovo u smislu negativne motivacije
ili eliminacije negativne motivacije.
Slijedeće što bih vam htio pokazati ima veze s pozitivnom motivacijom.
Postoji robna kuća u SADu koji se naziva IKEA.
I IKEA je robna kuća sa prilično u redu namještajem za koji treba puno vremena da se sastavi.
(Smijeh)
I ne znam za vas, ali za svaki put kada sastavim jedan od njih,
treba mi sve više, potrebno je više truda, više je zbunjujuće.
Sastavim stvari na krivi način.
Ne mogu reći da uživam u tim dijelovima.
Ne mogu reći da uživam u postupku.
Ali kada završim, čini se da mi se sviđaju ti dijelovi IKEA namještaja
više nego mi se sviđaju ostali.
I postoji stara priča o mješavini za kolače.
Znači kada su krenuli sa mješavinama za kolače u četrdesetima
uzeli bi taj prašak i stavili bi ga u kutiju,
i zamolili bi domaćice da ga jednostavno sipaju, dodaju vodu,
promiješaju, stave u pećnicu i -- voila! -- imate kolač.
Ali ispada da su bili jako nepopularni.
Ljudi ih nisu željeli.
I razmišljali su o svim mogućim razlozima za to.
Možda nije bilo ukusno.
Ne, bilo je jako ukusno.
I došli su do zaključka da nije bilo uloženo dovoljno truda.
Bilo je toliko lako da nitko nije mogao ponuditi kolač svojim gostima
i reći, &quot;Ovo je moj kolač.&quot;
Ne, ne, ne bio je to kolač od nekog drugog.
Bilo je kao da ste ga kupili u prodavaonici.
Niste osjećali da je vaš.
I što su učinili?
Maknuli su jaja i mlijeko iz praška.
(Smijeh)
Sada ste trebali razbiti jaja i dodati ih.
Morali ste odmjeriti mlijeko i dodati ga, mješajući ga.
Sada je to vaš kolač. Sada je sve u redu.
(Pljesak)
Sada razmišljam pomalo kao i IKEA efekt,
u kojem se tjera ljude da rade više,
zapravo su ih naveli da vole ono što rade na višoj razini.
Kako gledamo na to pitanje pokusno?
Zamolili smo ljude da slože origami.
Dali smo im upute o tome kako složiti origami,
i dali smo im list papira.
I svi su bili početnici, i složiti su nešto što je bilo zapravo jako ružno --
ništa kao žaba ili ždral.
Ali onda smo im rekli, kazali smo, &quot;Gledaj, ovaj origami zapravo pripada nama.
Radio si za nas, ali znaš što, mi ćemo ti ga prodati.
Koliko želiš platiti za njega?
I mjerili smo koliko su bili spremni platiti za njega.
I imali smo dvije vrste ljudi.
Imali smo ljude koji su ih složili,
i imali smo ljude koji ih nisu slagali i gledali na njih kao vanjski promatrači.
I doznali smo da su sastavljači mislili
da su to predivni uzorci origamija,
i da su bili spremni platiti pet puta više
od ljudi koji su ih vanjski procijenili.
Mogli bi reći, da ste sastavljač,
da mislite, &quot;Oh, volim taj origami, ali znam da ga nitko drugi ne bi volio?&quot;
Ili mislite, &quot;Volim taj origami, i svi će ga ostali također voljeti?&quot;
Koje je od tog dvoje točno?
Ispada da sastavljači ne samo da vole origamije više,
nego su mislili da bi svi vidjeli svijet njihovim očima.
Mislili su da bi ih svi ostali također voljeli više.
U slijedećoj verziji smo isprobali IKEA efekt.
Pokušali smo ga učiniti težim.
I nekim smo ljudima dali isti zadatak.
Nekima smo otežali i sakrili im upute.
Na vrhu papira, imali smo male prikaze o kako složiti origami.
Nekim smo ljudima taj dio izbrisali.
I sada je bilo teže. Što se dogodilo?
Pa objektivno govoreći, origami je bio ružniji, bio je teži.
I kada smo pogledali laki origami,
vidjeli smo istu stvar: sastavljači su ih voljeli više, promatrači manje.
Kada pogledate teže upute,
učinak je bio veći.
Zašto? Zato jer su ga sada sastavljači voljeli još više.
U njega su uložili sav taj dodatan trud.
I promatrači? Oni su ga voljeli čak i manje.
Zato jer je zapravo bio ružniji nego u prvoj verziji.
Naravno, to vam govori nešto o tome kako ocijenjujemo stvari.
Sada razmislite o djeci.
Zamislite da sam vas pitao, &quot;Za koliko biste prodali vašu djecu?&quot;
Vaša sjećanja i asocijacije i tako dalje.
Većina bi ljudi rekla za puno, puno novaca --
na dobre dane.
(Smijeh)
Ali zamislite da je ovo malo drugačije.
Zamislite da nemate vlastitu djecu,
i jednog dana odete u park i upoznate neku djecu,
i oni su baš kao vaša djeca.
I igrate se s njima nekoliko sati.
I kada ste već na odlasku, njihovi roditelji kažu,
&quot;Da, usput, prije nego što odete, ako vas zanima, na prodaju su.&quot;
(Smijeh)
Koliko biste platili za njih?
Većina bi ljudi rekla da ne puno.
Iz razloga što su nam naša djeca dragocjena,
ne samo iz razloga tko su,
nego zbog nas, zbog toga jer su povezani s nama
i zbog vremena i povezanosti.
I usput, ako smatrate da Ikeine upute nisu dobre,
razmislite o uputama koje dolaze s djecom.
Te su stvarno teške.
(Smijeh)
Usput, ovo su moja djeca, koja su, naravno, krasna i tako dalje.
Što se svede na još jednu stvar,
koja je, kao i naši sastavljači,
koji kada pogledaju stvorenje svog stvaranja,
ne prepoznajemo da ljudi ne vide stvari na naš način.
Dopustite mi da dodam i zadnji komentar.
Ako razmislite o Adamu Smithu nasuprot Karlu Marxu,
Adam Smith je imao vrlo važnu ideju o efikasnosti.
Dao je primjer tvornice pribadača.
Rekao je da za pribadače postoji 12 različitih koraka,
i ako jedna osoba napravi svih 12 koraka, proizvodnja je vrlo niska.
Ali ako navedete jednu osobu da napravi prvi korak
i drugu osobu da napravi drugi korak i treći korak i tako dalje,
proizvodnja se može strahovito povećati.
I doista, ovo je odličan primjer i razlog Industrijske Revolucije i korisnosti.
Karl Marx je, s druge strane,
rekao da je otuđenost rada vrlo važna
u načinu razmišljanja ljudi o povezanosti s onime što rade.
I ako napravite svih 12 koraka, stalo vam je do pribadače.
Ali ako napravite jedan korak svaki put, možda vam i nije toliko stalo.
I mislim da je u Industrijskoj Revoluciji,
Adam Smith bio više u pravu od Karla Marxa,
ali u stvarnosti je zamijenjeno
i sada smo u ekonomiji znanja.
I možete se zapitati, što se događa u ekonomiji znanja?
Je li efikasnost i dalje važnija od značenja?
Mislim da je odgovor da ne.
Mislim da kada krenemo u situacije
u kojima ljudi trebaju sami odlučiti
o koliko truda, pažnje, brige, koliko se povezanim osjećaju,
razmišljaju li o radu na putu prema poslu i pod tušem i tako dalje
i odjednom nam Marx ima puno više za reći.
I kada razmišljamo o radu, obično razmišljamo o motivaciji i radu na isti način
ali u stvarnosti bi vjerojatno trebali dodati svakojake stvari --
značenje, stvaranje, izazov, posjed, identitet, ponos itd.
I dobra vijest je da ako smo dodali sve te elemente i razmislili o njima
kako stvaramo svoje vlastito značenje, ponos, motivaciju,
i kako to radimo na radnom mjestu i za zaposlenike,
smatram da bi mogli ljude dovesti da budu i produktivniji i sretniji.
Puno vam hvala.
(Pljesak)
Danas ću govoriti o sakupljanju priča
na pomalo neuobičajen način.
Ovo je moja slika iz prilično čudne faze mog života.
Možda će vam se svidjeti čudno uzak, odrezan donji dio pidžame s balonima.
Bilo kako bilo, to je bilo vrijeme kada sam uglavnom bio zainteresiran
za sakupljanje izmišljenih priča.
Dakle, ovo je moja slika
dok držim jednu od prvih temperom napravljenih slika.
U zadnje vrijeme me jako zanima sakupljanje priča
iz života -- dakle, stvarnih priča.
Posebno sam zainteresiran za sakupljanje svojih priča,
priča s Interneta, i u zadnje vrijeme, priča iz života,
što je nekako novo područje na kojem radim od nedavno.
Danas ću govoriti o svakom od tih područja interesa.
Prije svih -- moje priče. Ovdje su moje dvije bilježnice.
Imam jako puno ovakvih knjiga,
koje sakupljam zadnjih osam ili devet godina.
One me prate gdje god da idem,
a ja ih ispunjavam raznim stvarima,
bilješkama mojih proživljenih iskustava.
Slike temperom, crteži onoga što vidim,
mrtvog cvijeća, mrtvih insekata, starih ulaznica, zahrđalih kovanica,
posjetnica, zapisa.
U ovim knjigama možete pronaći kratke crtice
trenutaka i iskustava i ljudi koje sam proživio.
I znate što, radeći proteklih nekoliko godina na ovim knjigama
počeo sam se jako zanimati za sakupljanje
ne samo mojih osobnih artefakata,
već i artefakata drugih ljudi.
Tako sam započeo sakupljati pronađene stvari.
Ovo je fotografija koja sam pronašao kako leži u slivniku u New Yorku
prije kojih 10 godina.
S prednje strane možete vidjeti potrganu crno-bijelu fotku ženskog lica,
a sa stražnje strane možete pročitati: "Za Judy, djevojku Bill Baileyovog glasa,
zabavljaj se što god radila."
Jako mi se sviđa ideja parcijalnog pogleda na nečiji život,
nasuprot ideji poznavanja cijele priče; znati samo malu sekvencu cijele priče
i dozvoliti si da vlastita mašta nadopuni ostatak.
Ideju parcijalnog pogleda na nešto
prepoznati ćete na nekoliko radova koje ćete kasnije vidjeti.
Negdje u ovo vrijeme dok sam studirao računalne znanosti na Sveučilištu Princeton,
odjednom sam uvidio kako je moguće
prikupiti te vrste osobnih artefakta,
ne samo na ulici, već i na Internetu.
Iznenada su ljudi masovno počeli ostavljati obilje
digitalnih otisaka on-line koji govore o njihovom osobnom životu.
Blogovi, fotografije, misli, osjećaji, mišljenja,
sve te stvari su ljudi izrazili online
i tako iza sebe ostavili tragove.
Tako sam počeo pisati računalne programe
koji proučavaju jako velike zbirke tih digitalnih otisaka.
Jedan od tih projekata je star godinu i pol.
Zove se "Osjećamo se dobro".
Taj projekt skenira novo postavljene blogove
svake dvije-tri minute, tragajući za varijacijama fraza
"osjećam" i "osjećam se". I kada pronađe neke od tih fraza
preuzima cijele rečenice
i pokušava identificirati demografske informacije o autoru.
Koji je njihov spol, njihove godine, njihova geografska lokacija
i kakvi su bili vremenski uvjeti kada je rečenica napisana.
Tako sakupi preko 20,000 takvih rečenica dnevno
radeći na taj način u proteklih godinu i pol,
sakupio je do sada preko 10,5 milijuna osjećaja.
Ovo je način na koji su prezentirane.
Ove točke predstavljaju neke od osjećaja u dijelu svijeta s engleskog govornog
područja u posljednjih nekoliko sati.
Svaka od točaka predstavlja osjećaj koji je izrazio jedan bloger.
I svaka boja pojedine točke predstavlja osjećaj iznutra,
gdje svijetle točke predstavljaju sretne osjećaje, dok tamne predstavljaju tužne.
Promjer svake od točaka predstavlja
dužinu rečenice.
Tako su male točke kratke rečenice, dok velike predstavljaju dugačke.
"Osjećam se dobro u svom tijelu i nema jednostavnog objašnjenja
zašto se osjećan neugodno pored svog dečka."
od 22ogodišnjakinje iz Japana.
"Dobio sam ovo trgujući lokalno,
ali mi se ne da zafrkavati s nekim žicama i glupostima."
Neki od osjećaja na blogu sadrže fotografiju
i tada se automatski stvaraju ovakvi kolaži,
što znači da se spajaju rečenica i pripadajuća slika.
Svaka slika se može otvoriti i prikazati rečenicu vezanu uz nju.
"Osjećam se dobro."
Osjećam se grdo, vjerojatno sam se udebljala preko 45 tona,
ali je bilo vrijedno toga."
"Volim kako su uspjeli očuvati većinu toga
što vas čini bliskim s prirodom -- leptire,
šume koje je stvorio čovjek, vapnenjačke pećine, pa čak i velike pitone."
Slijedeći pokret se naziva "rulja".
Ovo omogućava statistički snažniji pogled na stvari.
Omogućava da vidimo najčešće osjećaje na svijetu u ovom trenutku,
gdje dominiraju bolje, potom loše, potom dobro, potom krivnja i tako dalje.
Vrijeme daje osjećajima fizičke značajke
vremena koje predstavljaju. Tako ih sunčano vrijeme vrti u krug,
oblačni lebde okolo, kišni padaju dolje,
a snježni lepršavo padaju na tlo.
Također možete zaustaviti kišnu kapljicu i pogledati osjećaj unutra.
Na kraju, lokacija uzrokuje da se osjećaji kreću do njihovih točaka
na mapi svijeta, čime se dobije osjećaj zemljopisne raspodjele.
Sada ću vam pokazati neke od mojih omiljenih montaža s projekta "Osjećamo se dobro".
Ovo su slike koje se automatski stvaraju.
"Osjećam se kao da sam dijagonalno parkirana u paralelnom svemiru."
(Smijeh)
"Poljubila sam brojne dečke i ne osjećam se dobro,
poljubci su bili zbrkani i krivi,
ali ljubeći Lucasa osjećala sam se prekrasno, gotovo spiritualno."
"Osjećam kako moj rak raste."
"Osjećam se privlačno."
"Osjećam se mršavo, ali to nisam."
"Imam 23, oporavljam se od ovisnosti o metamfetamina i heroinu,
i osjećam da sam apsolutno blagoslovljena što sam još živa."
Ne mogu dočekati da ih vidim kako se po prvi puta utrkuju u Daytoni slijedeći mjesec,
jer osjećam potrebu za brzinom."
(Smijeh)
"Osjećam se drsko."
"Osjećam se tako seksi s ovom novom perikom."
Kao što možete vidjeti, "Osjećam se dobro" sakuplja
jako, jako male osobne priče.
Ponekad su te priče kratke dvije ili tri rečenice.
Tako da čak dovode u pitanje
što se može smatrati pričom.
Nedavno, sam se zainteresirao u dublje poimanje jedne priče.
I to me dovelo do rada u fizičkom svijetu,
a ne na Internetu,
koristeći Internet samo u posljednjem momentu kao medij za prezentaciju.
Dakle, ovo su neki noviji projekti koji
još nisu pokazani javnosti.
Prvog od njih zovem "Lov na kitove".
Prošlog svibnja proveo sam devet dana u Barrowu, Aljaska,
najsjevernijem naselju u SAD-u,
s obitelji Inupiat Eskima,
dokumentirajući njihov godišnji proljetni lov na kitove.
Ovo je privremeni kamp za lov i udaljeni smo nekih 10ak kilometara od obale.
Kampiramo na ledu debelom preko metar i pol.
I voda koju ovdje vidite je otvor,
kroz koji Grendlandski pravi kit migrira na sjever svako proljeće.
Eskimska zajednica kampira ovdje na ivici leda,
čekajući kitove da im se dovoljno približe kako bi ih mogli napasti i kada se to dogodi
bacaju na njih harpune i počinju ih vući
pod led gdje ih sijeku.
I to će zajednici osigurati dovoljno hrane na duže vrijeme.
Tako smo otišli tamo i živjeli s tim ljudima
u tom kampu i fotografirali to cjelokupno iskustvo,
od početka i vožnje taksijem do Newarkškog aerodroma u New Yorku,
do kraja i trančiranja drugog kita, sedam i pol dana kasnije.
Fotografirao sam cijelo iskustvo u intervalima od po 5 minuta.
Dakle, svakih 5 minuta sam slikao.
Kada sam bio budan, kamera je bila cijelo vrijeme oko vrata;
kada sam spavao, tu su bili tronožac i tajmer.
I onda u trenucima visokog adrenalina,
kada se nešto uzbudljivo događalo,
povećao bih frekvenciju fotografiranja do maksimalnih
37 fotografija u 5 minuta.
Tako smo kreirali fotografske otkucaje srca
koji su se ubrzavali i usporavali, više ili manje simulirajući
promjene ritma mog srca.
To je prvi koncept.
Drugi koncept je korištenje iskustva kako bi se promislilo o
ključnim komponentama bilo koje priče.
Koje su to komponente koje čine priču?
Dakle, svaka priča ima protagniste. Priče imaju koncepte.
Priče se odvijaju u nekom području. Imaju kontekst.
Imaju boje. Kako izgledaju?
Imaju vrijeme. Kada su se dogodile? Kojeg datuma?
I u slučaju lova na kitove, zanimljiva je ideja o razini uzbuđenja.
Ključna stvar vezana uz priče, u većini postojećih medija
na koje smo naviknuli -- poput novela, radija,
fotografije, filmova, čak i predavanja poput ovoga --
prilično smo naviknuti na ideju naratora ili položaja foto aparata.
Neku vrstu sveznajućeg eksternog tijela
kroz čije oči možemo vidjeti priču.
Jako smo naviknuti na to.
Ali ako razmislite o stvarnom životu onda stvari uopće nisu takve.
U stvarnom životu, stvari su slojevitije i složenije,
i postoji cijeli niz priča koje se međusobno preklapaju
prelazeći i dodirujući jedna drugu.
Tako sam razmišljao da bi bilo interesantno izgraditi okvir
koji bi poslužio kao podloga za sve te priče. Tako u slučaju "Lova na kitove",
razmišljao sam kako izvući sukus poput priče o Simeonu i Crawfordu,
uključujući koncept divljeg života, alata i krvi, koji bi se odvijao na Artičkom oceanu
s dominirajućom crvenom bojom, koji se događa oko 10:00 ujutro 3. svibnja
s visokom razinom uzbuđenja?
Dakle, kako izvući tu narativnu srž iz veće priče?
Izgradio sam mrežno sučelje za "Lov na kitove" čija je svrha bila upravo to.
Ovo je svih 3,214 fotografija koje smo snimili tamo.
Ovo je moj studio u Brooklynu. Ovo je Artički ocean,
i prizor trančiranja drugog kita, sedam dana kasnije.
Ovdje možete vidjeti dio priče koju priča boja.
Tako ova crvena traka označava boju tapete
stana u suterenu u kojem sam bio.
I stvari postaju bjelijima dok idemo na Artički ocean.
Uvodeći crvenu ovdje, dok se kitovi sijeku.
Možete vidjeti vremenski slijed, koji pokazuje uzbudljive trenutke ove priče.
Oni su kronološki organizirani.
Kotač osigurava nešto zaigraniju verziju istoga,
gdje su sve ove fotografije organizirane kronološki.
I na svaku od njih se može kliknuti,
te naracija počinje od tog mjesta.
Ovdje sam ja dok spavam u avionu za Aljasku.
Ovo je Moby Dick.
Ovo je hrana koju smo jeli.
Ovo je dnevna soba obitelji Patkotak
u njihovom domu u Barrowu. Vino koje su nam servirali.
Pauza vani za cigarete -- ja ne pušim.
Ovo je stvarno uzbudljiva sekvenca mene dok spavam.
Ovo je snimljeno vani u kampu, na Artičkom oceanu.
Ovaj graf na koji klikam tu dolje je zamišljen kao
kopija medicinskog grafa kojim se bilježe otkucaji srca,
prikazujući uzbudljive trenutke prepune adrenalina.
Ovdje vidimo led koji se smrzava. Snježna ograda koju su izgradili.
Ovdje ću vam pokazati mogućnost da izvućete pod-priče.
Ovdje možete vidjeti članove glumačke ekipe. Ovo su svi ljudi u "Lovu na kitove",
i dva kita koja su ubijena tamo.
Možemo učiniti nešto proizvoljno, na primjer
izvuči priču o Ronyu, s konceptom krvi
i kitova i alata, koja će se odvijati na Artičkom oceanu,
u Ahkivgaq kampu, uz veliki broj otkucaja srca.
I sada smo sveli tu cijelu priču
na samo 29 magičnih fotografija,
i na tom mjestu možemo uči u narativni dio.
Sada možete vidjeti Ronya kako ovdje reže kita.
Ti kitovi su dugački oko 12 metara
i teški su oko 40 tona. Oni osiguravaju dovoljno hrane
za zajednicu kroz cijelu godinu.
Ako preskočimo neke dijelove prema naprijed, ovo je Rony na kitovom truplu.
Oni ne upotrebljavaju motorne pile, već sve rade noževima
i to na nevjerojatno učinkovit način.
Ovdje su ljudi na užetu koji otvaraju kita.
Ovo je ulje, spremno za distribuciju u zajednici.
Ovo su kitovi zubi. Idemo dalje.
Ono o ćemu ću vam dalje govoriti
jest jako nova stvar. To čak još i nije projekt.
Jučer sam doletio ovdje iz Singapura i prije toga,
proveo sam dva tjedna u Butanu, malom kraljestvu na Himalajima
ugniježdenom između Tibeta i Indije.
Tamo sam radio na projektu o radosti,
intervjuirajući mnogo lokalnih ljudi.
Butan ima taj stvarno ludi koncept gdje temelje
većinu vladinih odluka oko koncepta
bruto nacionalne radosti, umjesto bruto domaćeg proizvoda,
i to rade od 1970ih.
To ih je dovelo do potpuno drugačijeg vrijednosnog sustava.
To je nevjerojatno nematerijalistička kultura
gdje ljudi nemaju puno, ali su nevjerojatno sretni.
Tamo sam išao naokolo i razgovarao s ljudima o nekim idejama.
Tako sam napravio brojne stvari. Pitao sam ljude brojna pitanja,
napravio sam veliki broj fotografija,
snimao intervjue s ljudima istovremeno fotografirajući.
Započeo bih tako što sam pitao ljude da ocjene svoju radost
od 1 do 10, što je samo po sebi besmisleno.
Kada bi mi odgovorili, napuhao bih toliki broj balona
i dao im da ih drže.
Tako imamo neke jako sretne ljude koji drže 10 balona
i jako tužne koji drže samo jedan balon.
Ali čak i kada držite samo jedan balon, to izgleda na nekim način veselo.
(Smijeh)
Onda bih ih pitao brojna pitanja poput
koji im je najsretniji dan u životu; što ih čini sretnima;
da bi ih na kraju pitao da zažele želju.
I kada bi zaželjeli, zapisao bih njihovu želju
na jedan od balona i onda bih ih slikao dok drže taj balon.
Sada ću vam pokazati nekoliko kratkih izrezaka
intervjua koje sam napravio, gdje ćete vidjeti ljude s kojima sam razgovarao.
Ovo je 11ogodišnji učenik.
Igrao se lopova i policajaca trćeći po gradu sa svojim prijateljima
i svi su imali plastične pištolje igračke.
Njegova želja je bila da postane policajac.
Započeo je rano. Ovo su njegove ruke.
Svima sam slikao ruke,
jer mislim da možete puno zaključiti o osobi
vidjevši im ruke. Svakome sam uzeo i portet
i svakoga sam zamolio da napravi smiješnu grimasu.
17ogodišnja učenica. Njena želja je bila da se rodi kao dečko.
Ona misli kako žene imaju prilično težak život u Butanu
i da vam je život bitno lakši ako ste muško.
28ogodišnji vlasnik dućana s mobitelima.
Kada biste znali kako izgleda Paro, razumijeli biste
koliko je zadivljujuće da postoji dućan s mobitelima.
On želio pomoći siromašnim ljudima.
53ogodišnja farmerica. Ona je razdvajala žito
i za ovu hrpu žita iza nje
bilo joj je potrebno tjedan dana.
Ona se želi baviti svojim poslom do kraja života.
Ovdje možete stvarno vidjeti priče koje pričaju ruke.
Nosila je ovaj srebrni prsten koji je imao ugraviranu riječ "ljubav",
pronašla ga je negdje na cesti.
16ogodišnji radnik u kamenolomu.
Ovaj dečko lomi stijene čekičem pod žarkim suncem,
a htio bi samo provesti život kao farmer.
21ogodišnji redovnik. On je bio jako sretan.
Želio je dugačak život u samostanu.
Imao je nevjerojatnu količinu dlaka koje su rasle iz madeža s lijeve strane lica,
za koje su mi rekli da simboliziraju sreću.
Bio je previše sramežljiv za grimasu.
16ogodišnja učenica.
Ona je željela postati nezavisna žena.
Pitao sam je o tome, i objasnila mi je da to znači
da se ne želi udati
jer prema njenom mišljenju, kada se kao žena udaš u Butanu
nestaje mogućnost da živiš nezavisan život
i tako ona nije željela takvu sudbinu.
24ogodišnji vozač kamiona.
To su ti zastrašujući ogromni Indijski kamioni
koji se ljuljaju po dvosmjernim cestama sa samo jednom trakom
i ugibalištem na svakom kilometru.
On je vozio jedan od tih kamiona.
Ali sve što je on želio jest da živi udoban život kao drugi ljudi.
24ogodišnja čistačica ulica. Nju sam uhvatio za vrijeme pauze za ručak.
Zapalila je malu vatru odmah uz cestu, kako bi se zagrijala.
Njena želja je da se uda za nekoga tko ima auto.
Ona je željela promjenu u svom životu.
Živi u malom radničkom kampu odmah uz cestu
i željela je drugačiji život.
81ogodišnji sezonski farmer.
Ovoga čovjeka sam vidio kako hoda uz cestu
jer on zapravo nema doma.
Putuje od farme do farme tražeći posao svaki dan
i onda spava na onoj farmi na kojoj dobije neki posao.
Njegova želja je bila da ode sa mnom, kako bi imao gdje živjeti.
On je ima taj nevjerojatni nož kojeg je izvukao iz svoje tunike
i krenuo mi je prijetiti kada sam ga pitao da napravi grimasu.
Sve je to bilo u dobrom duhu.
10ogodišnjak.
On je želio ići u školu kako bi mogao naučiti čitati
ali njegovi roditelji nisu imali dovoljno novca da ga pošalju tamo.
On je jeo slatkiše od naranče
u koji je stalno umakao svoje prste
i s obzirom da je bilo toliko sline na njegovim rukama
počela se stvarati narančasta smjesa na njegovim dlanovima.
(Smijeh)
37ogodišnji radnik na cestama.
Jedna od osjetljivijih političkih stvari u Butanu
jest korištenje jeftine radne snage iz Indije
koju uvoze kako bi sagradili ceste
i po završetku gradnje te ljude šalju natrag kući u Indiju.
I tako ti dečki u skupinama
svakog jutra miješaju asfalt uz autocestu.
Njegova želja je bila da zaradi dovoljno i otvori dućan.
75ogodišnja farmerica. Ona je prodavala naranče uz cestu.
Pitao sam je za njenu želju i rekla mi je,
"Znaš, možda ću živjeti, možda ću umrijeti, ali nemam želju."
Ona je žvakala palmine plodove, od čega su joj zubi
tijekom godina postali crveni.
Konačno, ovo je 26ogodišnja redovnica s kojom sam razgovarao.
Njezina želja je bila hodočašće do Tibeta.
Pitao sam je koliko dugo želi živjeti kao redovnica i rekla mi je,
"Dakle, naravno da je to zauvijek
ali moj plan je da sam tamo do svoje 30 i onda ću se povući u osamu."
Rekao sam:: "Mislite na nešto poput pećine?" I onda mi je odgovorila: "Da, nešto takvo."
"Wow, i koliko dugo mislite ostati u pećini?"
Odgovorila mi je: "Znate
mislim da bih voljela provesti cijeli život u pećini."
Pomislio sam da je to nevjerojatno. Mislim, razgovarala je na način --
s nevjerojatnim Engleskim, nevjerojatnim humorom i nevjerojatnim osmjehom --
da se činlo da je netko na koga sam mogao naletjeti
na ulicama New Yorka ili Vermonta, od kuda je dolazim.
Ali ona je živjela u ženskom samostanu zadnjih sedam godina.
Pitao sam je još malo o pećini
i što planira da će se dogoditi jednom kada tamo ode, znate.
Što ako će spoznati istinu nakon jedne godine,
što će raditi slijedećih 35 godina svog života?
I evo što mi je rekla.
Redovnica: Čini mi se da ću ostati do 35, onda možda -- možda ću umrijeti.
John Harris: Možda ćete umrijeti? Redovnica: Da.
JH: 10 godina? Redovnica: Da, da. JH: 10 godina, to je puno vremena.
Redovnica: Da, ne možda jedna, deset godina, možda mogu umrijeti
u jednoj godini ili nešto takvo.
JH: Nadate li se tome?
Redovnica: Aha, jer je znate, to zauvijek.
Jh: Da, ali -- da, OK. Nadate li se --
da ćete živjeti u pećini 40 godina,
ili da ćete živjeti jednu godinu?
Redovnica: Preferiram 40-50.
JH: 40-50? Da.
Redovnica: Da. Od tamo ću ići u raj.
JH: Dakle, želim vam najbolju sreću s time.
Redovnica: Hvala.
JH: Nadam se da je to sve ono ćemu ste se nadali.
Dakle, hvala Vam još jednom, puno hvala.
Redovnica: Dobrodošli ste.
JH: Dakle ako ste uhvatili. Ona se nada da će umrijeti
dok će imati oko 40 godina. To je dovoljno života za nju.
I zadnja stvar koju smo napravili, jako brzo,
jest da sam uzeo sve te balone sa željama -- bilo je 117 intervjuiranih,
117 želja -- i odnijeo ih do mjesta koje se zove Dochula,
koje je planinski prijelaz na 3,140 metara,
jedno od najsvetijih mjesta u Butanu.
I tamo, se nalaze tisuće molitvenih zastava
koje se ljudi postavili tijekom godina.
I tamo smo ponovno napuhali sve te balone i stavili ih na konop
i objesili tamo među molitvene zastave.
I tamo se još uvijek nalaze danas.
Dakle ako bilo tko od vas ima plan da otputuje u Butan u skoroj budućnosti,
možete ih vidjeti. Ovdje su neke od slika tih balona.
Izmolili smo jednu Budističku molitvu kako bi se sve te želje ostvarile.
Ovdje možete vidjeti neke poznate balone.
"Zaraditi nešto novca i otvoriti dućan" je želja Indijskog radnika.
Hvala vam puno.
(Pljesak)
Imala sam 10 godina
kada sam otišla na kampiranje s tatom
u planine Adirondack, divlje područje
u sjevernom djelu države New York.
Bio je to prekrasan dan.
Šuma je blistala.
Sunce je činilo 
da lišće svijetli kao ukrašeno staklo,
i da nije bilo staze koju smo slijedlili,
gotovo smo se mogli pretvarati da smo
prva ljudska bića 
koja su hodala tom zemljom.
Došli smo do našeg mjesta za kampiranje.
Bilo je to sklonište na strmini
koja je gledala 
na kristalno, prekrasno jezero,
kada sam oktrila užas.
Iza skloništa bilo je smetlište,
veliko 40 stopa kvadratnih
sa trulim ogriscima jabuka
i zgužvanom alu folijom
i mrtvom tenisicom.
I bila sam zapanjena,
bila sam ljuta i jako zbunjena.
Izletnici su bili prelijeni
da iznesu ono što su donijeli,
što su mislili tko će čistiti za njima?
To pitanje ostalo je samnom,
i malo se pojednostavilo.
Tko čisti za nama?
Kako god podesite
ili gdje god da stavite nas,
tko čisti za nama u Istanbulu?
Tko čisti za nama u Riu
Parizu ili Londonu?
Ovdje u New Yorku,
Odjel za Čistoću čisti za nama,
u pjesmi 11000 tona smeća
i 2000 tona reciklaže svakog dana.
Htjela sam ih upoznati kao pojedince.
Htjela sam razumjeti tko radi taj posao.
Kako je nositi uniformu
i imati taj teret?
Tako da sam započela 
istraživački projekt s njima.
Vozila sam se u kamionima i šetala rutama
i intervjuirala ljude 
u uredima i postrojenjima
po cijelom gradu,
i puno toga naučila,
ali sam još uvijek bila outsider.
Morala sam otići dublje.
Tako da sam počela raditi kao čistač.
Nisam se samo vozila u 
kamionima. Vozila sam kamion.
I upravljala mehaničkim
metlama i čistila snijeg.
To je bila iznimna privilegija
i odlično obrazovanje.
Svi pitaju za miris.
Tu je, ali ne prevladava 
toliko koliko mislite,
i na dane kada je izrazito loš,
brzo se naviknete.
Teško se naviknuti na težinu.
Znala sam ljude koji 
su radili nekoliko godina
a tijela su im se još
prilagođavala na teret
nošenja na vašem tijelu
tone smeća svakog tjedna.
Onda ovdje je opasnost.
Prema Birou za Statistiku Rada,
čišćenje je jedno je od 10 najopasnijih
zanimanja u zemlji,
i naučila sam zašto.
Ulazite i izlazite iz prometa svaki dan,
i zuji oko vas.
Želi vas samo obići, često su to
motoristi koji ne obraćaju pažnju.
To je strašno loše za radnike.
I samo smeće je puno opasnosti
i često izlijeće iz kamiona
i radi štetu.
Također sam naučila o ustrajnosti smeća.
Kada siđete s rubnjaka
i vidite grad iza kamiona,
poćnete shvaćati da smeće
je samo po sebi sila prirode.
Nikad ne prestaje dolaziti.
To je i forma disanja i cirkulacije.
Uvijek mora biti u pokretu.
A tu je i stigma.
Stavite uniformu i postajete nevidljivi,
dok god netko nije ljut na
vas iz bilo kojeg razloga
kao kad blokirate promet kamionom,
ili ste napravili pauzu 
preblizu njihova doma,
ili pijete kavu u njihovoj zalogajnici,
i oni će doći i grditi vas,
i reći vam da vas ne žele blizu sebe.
Nalazim da je stigma posebno ironična,
jer snažno vjerujem da su čistači
najvažnija radna snaga
na ulicama grada, iz tri razloga.
Oni su prvi čuvari javnog zdravlja.
Ako ne odvoze smeće
učinkovito i uspješno svaki dan,
počne ispadati iz kontejnera,
i opasnosti povezane 
s tim počinju nam prijetiti
na stvarne načine.
Bolesti koje su desetljećima
i stoljećima mirovale
pojave se ponovno i 
počinju nam nanositi štetu.
Ekonomija ih treba.
Ako ne možemo baciti stare stvari,
nemamo mjesta za nove stvari,
tako da strojevi ekonomije
počinju zastajkivati kada 
je konzumiranje ugroženo.
Ne potičem kapitalizam, 
samo ističem njihov odnos.
I onda imamo ono što zovem
naša prosječna, potrebna brzina kretanja.
Time jednostavno mislim
kako smo se brzo navikli kretati
u trenutnom vremenu i dobu.
Obično se ne brinemo, ne 
popravljamo, ne nosimo sa sobom
svoju šalicu za kavu, 
ili vrećicu za trgovinu,
ili bocu vode.
Koristimo ih, bacimo ih, 
zaboravimo na njih,
jer znamo da postoji radna snaga
s druge strane koja će to sve odnijeti.
Danas želim predložiti nekoliko načina
da razmislimo o čišćenju 
koji će možda pomoći
da se ukloni stigma
i da ih uključimo u ovaj razgovor
o izgradnji grada koji je održiv i human.
Njihov rad, ja mislim, 
je pomalo liturgijski.
Svakog dana su na ulici, ritmično.
Nose uniforme u mnogim gradovima.
Znate kada ih trebate očekivati.
I njihov rad nam omogućuje naš rad.
Oni su forma osiguravanja.
Tijek koji održavaju
drži nas sigurnima od samih sebe,
našeg smeća, naših odbačenih stvari,
i onda se tijek mora održavati stalno
bez obzira na sve.
Dan nakon 11. rujna 2001.,
čula sam režanje kamiona 
za smeće na ulicama,
i zgrabila sam svog novorođenog 
sina i potrčala dolje
i ondje je bio čovjek koji je radio 
svoju rutu za recikliranje papira
kao što je to činio svake srijede.
I pokušala sam mu zahvaliti 
jer je radio svoj posao
na taj dan od svih dana,
no počela sam plakati.
I pogledao me,
i samo je klimnuo i rekao,
"Bit ćemo dobro.
Bit ćemo dobro."
Tek kasnije počela sam
istraživati čišćenje,
i srela sam ponovno tog čovjeka.
Njegovo je ime Paulie, 
i puno smo puta radili skupa,
i postali smo dobri prijatelji.
Želim vjerovati da je Paulie bio u pravu.
Bit ćemo dobro.
Ali u našem trudu da podesimo
kako kao vrsta postojimo na planetu,
moramo uključiti i uzeti u obzir
sve troškove, uključujući 
i stvarni ljudski trošak
rada.
I bili bismo mudri
kada bi stupili u kontakt 
s ljudima koji taj posao rade
i stekli njihovu ekspertizu
o tome kako razmišljamo,
kako stvaramo sustave oko održivosti
koji nas vode od recikliranja uz cestu,
koje je strašan uspjeh kroz 40 godina,
kroz cijeli SAD i zemlje širom svijeta,
i podići nas na širi horizont
gdje gledamo ostale oblike otpada
koje možemo smanjiti
iz proizvodnje i industrije.
Gradski otpad, na koji mislimo
kada pričamo o smeću,
daje tri posto tijeka smeća nacije.
To je zapanjujuća statistika.
U toku vaših dana,
vaših života,
kada vidite nekoga čiji je posao
da čisti za vama,
uzmite trenutak da ih prepoznate.
Uzmite tren da im zahvalite.
(Pljesak)
Nema sumnje kako je demokracija u krizi,
i to djelomice proizlazi 
iz dubokog proturječja
u njenom korijenu.
Sve je manje važna pri 
suočavanju s odlukama
o globalnim pandemijama,
kao prekograničnim problemom;
s HIV-om kao 
transnacionalnim problemom;
s tržištima i useljenicima,
nečime što je iznad nacionalnih granica;
s terorizmom, s ratom,
sa svim današnjim 
prekograničnim problemima.
Zapravo u 21. stoljeću živimo
u međuzavisnom svijetu,
i sa surovim međuzavisnim problemima.
Tražimo li rješenja u politici 
i u demokraciji,
suočavamo se s političkim institucijama
stvorenima prije 400 godina,
sa samostalnim, suverenim 
nacionalnim državama,
s pravnim nadležnostima i 
upravnim područjima,
međusobno razdvojenima,
od kojih je svaka navodno 
u stanju riješiti probleme
svojih ljudi.
21. stoljeće,
transnacionalni svijet
problema i izazova,
svijet političkih institucija
17. stoljeća.
U ovome proturječju leži 
središnji problem demokracije.
Poput mnogih drugih,
razmišljao sam o tome
što netko može učiniti s ovim u vezi,
s ovim nesrazmjerom
između izazova 21. stoljeća
te zastarjelih i sve neučinkovitijih
političkih institucija poput 
nacionalnih država.
A ja bih predložio
da promijenimo temu,
da prestanemo govoriti o nacijama,
o "omeđenim" državama,
i započnemo govoriti o gradovima.
Jer, vjerujem da ćete shvatiti da,
dok govorimo o gradovima,
govorimo o političkim ustanovama
u kojima su rođene civilizacija i kultura.
Govorimo o kolijevci demokracije.
Govorimo o mjestima gdje se nalaze
ti javni prostori na kojima se okupljamo
da bismo stvarali demokraciju i, 
istodobno,
prosvjedovali protiv onih koji nam 
oduzimaju slobodu.
Prisjetite se nekih veličanstvenih imena:
Place de la Bastille,
Zuccotti Park,
Trg Tahrir,
Trg Taksim iz današnjih naslova, 
u Istanbulu,
ili, da,
Trg Tiananmen u Pekingu.
(Pljesak)
To su javni prostori
gdje se deklariramo kao građani,
kao sudionici, kao ljudi s pravom
da ispisujemo vlastite priče.
Gradovi nisu tek najstariji 
među institucijama;
oni su i najdugovječniji.
Ako malo razmislite:
Konstantinopol, Istanbul, 
mnogo je stariji od Turske.
Aleksandrija, mnogo starija od Egipta.
Rim, daleko stariji od Italije.
Gradovi nadživljuju vjekove.
Oni su mjesta gdje se rađamo,
odrastamo, obrazujemo se, 
radimo, vjenčavamo se,
molimo se, igramo se, starimo i, 
s vremenom, umiremo.
Oni su dom.
Posve različiti od nacionalnih država,
koje su apstrakcije.
Plaćamo poreze, povremeno glasujemo,
gledamo muškarce i žene 
koje biramo kako vladaju,
vladaju, manje više, bez nas.
Tako nije u tim domovima znanim 
kao naši gradići
i gradovi, u kojima živimo.
Štoviše, danas, više od polovice 
svjetske populacije
živi u gradovima.
U razvijenom svijetu - oko 78 posto.
Više od tri četvrtine ljudi danas
živi u urbanim ustanovama, 
urbanim mjestima,
u gradovima.
Gradovi su mjesta zbivanja.
Gradovi su -- mi. 
Aristotel je nekad davno rekao
kako je čovjek politička životinja.
Ja kažem da smo gradske životinje.
Mi smo gradska bića; 
dom nam je u našim gradovima.
No, vratimo se našoj dvojbi...
Ako ne znamo što bismo sa staromodnim
političkim nacionalnim državama 
nesposobnima da upravljaju svijetom,
da odgovore na globalne izazove 
s kojima se suočavamo,
poput klimatskih promjena,
onda je možda vrijeme da 
gradonačelnici zavladaju svijetom,
za gradonačelnike i građane, 
i za ljude koje oni predstavljaju
da se uključe u upravljanje svijetom.
Kad kažem: "Kad bi gradonačelnici 
upravljali svijetom...",
kada mi je prvi put došao taj izraz,
sinulo mi je da oni, zapravo, 
doista to i čine.
Mnoštvo je međunarodnih, 
međugradskih,
prekograničnih institucija, 
mreža gradova
u kojima gradovi već, prilično tiho,
neprimjetno, zajedno surađuju
u suočavanju s klimatskim promjenama, 
sa sigurnosnim problemima,
s useljeničkim pitanjima,
u suočavanju sa svim tim teškim,
međusobno povezanim problemima.
Neobičnih su naziva:
UGLU,
Udruženi gradovi i lokalne uprave;
MVLOP,
Međunarodno vijeće za lokalna 
okolišna pitanja.
Popis se i nastavlja:
Citynet u Aziji; City Protocol, 
nova organizacija
iz Barcelone, koja koristi Internet
za širenje najboljih iskustava 
među zemljama.
A potom i svi oni koje bolje poznajemo:
Američko vijeće gradonačelnika,
Meksičko vijeće gradonačelnika,
Europsko vijeće gradonačelnika.
Gradonačelnici su ključni igrači.
Prema tome, pitanje je:
Kako možemo stvoriti svijet
u kojemu gradonačelnici i 
građani koje oni predstavljaju,
igraju istaknutiju ulogu?
Da bismo to razumjeli,
trebamo razumjeti zašto 
su gradovi tako posebni;
zašto se gradonačelnici toliko razlikuju
od premijera i predsjednika?
Jer, moja je premisa da su 
gradonačelnik i premijer
na suprotnim krajevima političkog spektra.
Da biste bili premijer ili predsjednik,
morate imati ideologiju,
morate imati meta-priču,
morate imati pojma o tome 
kako stvari funkcioniraju,
morate pripadati stranci.
Neovisni, općenito,
ne bivaju izabrani.
Gradonačelnici su upravo suprotni njima.
Oni su pragmatičari, 
oni rješavaju probleme.
Njihov je posao da rješavaju 
probleme, i ako to ne čine,
ostaju bez posla.
Gradonačelnik Philadelphije, 
Nutter, rekao je:
Mi se u Philadelphiji 
nikad ne bismo izvukli
s onime što se redovito događa 
u Washingtonu,
paraliza, neaktivnost, pasivnost.
Zašto? Zato što se rupe 
na cestama moraju začepiti,
zato što vlakovi moraju voziti,
zato što djeca moraju moći 
doći do svojih škola.
I to je ono što moramo učiniti.
A da bismo to učinili, 
potreban nam je pragmatizam
u onom pravom, američkom smislu -
ostvarivanja rezultata.
Washington, Peking ili Pariz, 
kao svjetske prijestolnice,
sve su samo ne pragmatične.
No, pravi gradonačelnici to moraju biti.
Oni moraju rješavati stvari,
oni moraju zanemariti ideološke, 
religijske ili etničke razlike,
i homogenizirati gradove koje vode.
Prije nekoliko desetljeća 
smo to vidjeli,
kad je Teddy Kollek, glasoviti 
gradonačelnik Jeruzalema
u 80-ima i 90-ima,
u svome uredu jednoga 
dana bio okružen
religijskim vođama 
svih provenijencija,
kršćanski prelatima, rabinima, imamima.
Raspravljali su međusobno
o pristupu svetim mjestima.
Prepirke su trajale i trajale,
a Kollek je strpljivo slušao,
i konačno rekao: "Gospodo,
poštedite me svojih propovijedi,
i ja ću popraviti vaše odvode."
(Smijeh)
To rade gradonačelnici.
Popravljaju odvode, osiguravaju 
da vlakovi voze.
Ne postoji lijevi li desni način 
kako da se to učini.
Boris Johnson, u Londonu, 
naziva sebe anarhotorijevcem.
Čudan izraz, ali, 
na neki način, on to i jest.
On je libertarijanac. 
Anarhist.
Vozi se biciklom na posao,
ali je istodobno, na neki način, 
konzervativan.
U New Yorku, Bloomberg 
je bio demokrat,
da bi potom bio republikanac,
a konačno i nezavisan, 
i on je rekao
da mu je stranačka oznaka samo smetnja.
Lužkov, 20 godina 
gradonačelnik Moskve,
iako je sudjelovao u stvaranju stranke, 
Ujedinjene stranke, s Putinom,
na koncu je odbio identifikaciju 
sa strankom
i izgubio posao, ne pod Brežnjevom,
ne pod Gorbačovom, 
nego pod Putinom
koji je želio vjernijeg 
stranačkog sljedbenika.
Prema tome, gradonačelnici su 
pragmatičari i rješavači problema.
Oni rješavaju stvari.
Druga stvar vezana uz gradonačelnike
jest ta da su oni, kako ja to 
volim zvati, domaći dečki,
ili, ako uključimo i žene, 
domaći ljudi.
Oni su tu, iz susjedstva.
Oni su dio susjedstva. 
Ljudi ih poznaju.
Ed Koch je običavao 
šetati New Yorkom
govoreći: "Kako sam?"
Zamislite Davida Camerona
kako skita Ujedinjenim Kraljevstvom
pitajući: "Kako sam?" 
Ne bi mu se svidio odgovor.
Ili Putin. Ili bilo koji drugi 
nacionalni vođa.
Koch je to mogao pitati zato 
što je poznavao Njujorčane,
i oni su poznavali njega.
Gradonačelnici uglavnom potječu 
iz mjesta kojima upravljaju.
Prilično je teško došljaku 
postati gradonačelnikom.
Za Senat se možete natjecati 
ako ste iz druge savezne države,
ali u tome je teško uspjeti ako se 
radi o gradonačelničkoj ulozi.
Posljedično, gradonačelnici 
i gradski vijećnici,
lokalne vlasti,
uživaju znatno više povjerenja --
i to je treća značajka gradonačelnika --
od političara na nacionalnoj razini.
U Sjedinjenim Državama 
bilježimo jadne brojke:
18 % Amerikanaca podržava Kongres
i ono što ondje čine.
Čak i s relativno popularnim 
predsjednikom poput Obame,
podrška njegovu predsjedništvu 
kreće se oko 40, 45,
katkad 50 %, u najboljem slučaju.
Vrhovni Sud izgubio je svoj značaj 
kakav je nekad imao.
Ali, upitate li: "Vjerujete li 
svom gradskom vijećniku,
vjerujete li svome gradonačelniku?",
stope se podižu do 70, 75, čak i 80 %,
jer oni su iz susjedstva,
jer su ljudi s kojima rade 
njihovi susjedi,
jer, poput gradonačelnika 
Bookera iz Newarka,
gradonačelnik će, vjerojatno, 
na putu do posla izaći iz auta
i utrčati u zgradu koja gori 
i izvući ljude --
što se dogodilo gradonačelniku Bookeru --
ili se uplesti u ulično razbojstvo 
na putu do posla
jer ga primijeti.
Nijednom državnom čelniku ne bi
njegovo osiguranje dopustilo to učini,
niti bi on ikad bio u prilici to učiniti.
U tome je razlika, i ta razlika
proizlazi iz karaktera gradova,
budući da su gradovi 
istinski multikulturalni,
otvoreni, participativni, demokratični,
sposobni raditi jedni s drugima.
Kad se države suoče,
na primjer Kina i SAD, 
one se suoče ovako.
Kad gradovi međudjeluju, 
međudjeluju ovako.
Kina i SAD, unatoč nedavnom
meta-sastanku u Kaliforniji,
zapele su raznim oblicima 
srdžbe, ojađenosti i suparništva
za prvu poziciju u svijetu.
Čuli smo već tko bi mogao biti broj jedan.
Gradovi ne brinu o broju jedan.
Oni moraju surađivati, i oni surađuju.
Surađuju u klimatskim promjenama, 
primjerice.
Organizacije poput C40, poput MVLOP-a 
kojega sam već spomenuo,
surađivale su puno,
puno godina prije Kopenhagena.
A u Kopenhagenu, 
prije četiri ili pet godina,
184 su se nacije našle 
da bi jedna drugoj objasnile
zašto im njihov 
suverenitet ne dopušta
da se bave ovom opasnom krizom 
oko klimatskih promjena,
dok je gradonačelnik 
Kopenhagena pozvao
200 gradonačelnika.
Došli su, ostali, i iznašli načine
i još uvijek iznalaze načine 
zajedničkog surađivanja,
gradova s gradovima, 
kroz udruge gradova.
Gradovi su zaslužni za 80 % 
emisije ugljičnog dioksida,
što znači da gradovi mogu
riješiti problem ugljičnoga dioksida,
ili veći dio toga problema,
neovisno o tome što čine države
kojih su ti gradovi dio.
I gradovi to čine.
Los Angeles je očistio svoju luku
koja je stvarala 40 % 
emisije ugljičnog dioksida,
što je rezultiralo smanjenjem 
od 20 % ugljičnog dioksida.
New York ima program obnove 
svojih starih zgrada
s ciljem bolje toplinske izolacije zimi,
radi sprečavanja 
ispuštanja energije ljeti,
radi sprečavanja curenja 
rashladnih uređaja. Sve to ima utjecaja.
U Bogoti je gradonačelnik Mockus,
dok je bio gradonačelnik, 
uveo prijevozni sustav
koji je štedio energiju, koji je 
omogućio cestovnim autobusima
da budu učinkoviti poput 
podzemne željeznice --
brzi autobusi s koridorima.
To je smanjilo nezaposlenost, 
jer su ljudi mogli prijeći čitav grad,
a imalo je i snažan utjecaj na klimu
kao i na mnogo što drugo ondje.
Singapur je, kako je gradio nebodere
i svoje znamenite
stambene zgrade,
izgradio i otok parkova,
i, odete li onamo, vidjet ćete koliko
ima zelenila i parkova.
Gradovi to rade, ali ne jedan po jedan.
Oni to zajedno rade.
Dijele međusobno što rade,
i dijeljenjem tih najboljih iskustava 
oni doista poboljšavaju svijet.
Dijeljenje bicikala, 
mnogi ste za to čuli,
započelo je prije 20 ili 30 godina 
u Latinskoj Americi.
Sad ga imamo u stotinama 
gradova širom svijeta.
Pješačke zone, naknade zbog zagušenja,
emisijske kvote u gradovima
poput onih u Kaliforniji,
puno je toga što gradovi mogu učiniti
čak i kad nerazumljive, tvrdoglave nacije 
odbijaju djelovati.
Pa koji je onda zaključak?
Zaključak je, 
i dalje živimo politički
u svijetu granica,
svijetu ograničenja,
svijetu zidova,
svijetu gdje države
odbijaju djelovati zajedno.
Ipak znamo kako je stvarnost koju
doživljavamo svakodnevno
svijet bez granica,
svijet bolesti bez granica
i doktora bez granica,
maladies sans frontières, 
Médecins Sans Frontières,
ekonomije i tehnologije bez granica,
obrazovanja bez granica,
terorizma i rata bez granica.
To je pravi svijet
i ako ne nađemo način
da globaliziramo demokraciju
i demokratiziramo globalizaciju,
sve ćemo više riskirati ne samo
promašaj u rješavanju
tih prekograničnih problema,
već ćemo riskirati
i samu demokraciju,
zaključanu u staru kutiju
nacionalne države,
nesposobnu da riješi 
globalne probleme demokratski.
Pa gdje nas to ostavlja?
Reći ću vam.
Put ka globalnoj demokraciji
ne ide kroz države.
Ide kroz gradove.
Demokracija se rodila u antičkom polisu.
Vjerujem da se može nanovo roditi
u globalnom kozmopolisu.
Na tom putovanju
od polisa do kozmopolisa,
možemo nanovo otkriti moć
demokracije na globalnoj razini.
Možemo stvoriti
ne Ligu naroda, koja je propala,
nego Ligu gradova,
ne Ujedinjene narode ili
Razjedinjene narode,
nego Ujedinjene gradove svijeta.
Možemo stvoriti globalni sabor 
gradonačelnika.
Ovo je ideja.
To je moja koncepcija nadolazećeg svijeta,
ali također je i u raspravi u vijećnicama
u Seoulu, Koreji, u Amsterdamu,
U Hamburgu, i u New Yorku.
Gradonačelnici razmatraju
tu ideju kako bi se zbilja dao
sastaviti globalni sabor gradonačelnika,
i volim tu ideju
jer je sabor gradonačelnika
sabor građana
a sabor građana je sabor nas,
vas i mene.
Ako će ikada biti građana bez granica,
mislim da su građani TED-a
oni koji su obećavajući 
takvi građani bez granica.
Ja sam spreman otvoriti se i prigrliti
novu globalnu demokraciju,
da bismo povratili svoju demokraciju.
Jedino pitanje je:
Jeste li vi?
Hvala vam najljepša, moji dragi sugrađani.
(Pljesak)
Hvala vam. 
(Pljesak)
Putujem svijetom držeći predavanja o Darwinu
i obično govorim o
Darwinovoj čudnoj izvrnutoj logici.
Zapravo, to je tako nazvao jedan njegov rani kritičar,
a ovo je odlomak koji mi se sviđa i kojeg bih vam pročitao.
"U teoriji koju upravo razmatramo, Apsolutno Neznanje svemu daje oblik;
stoga možemo izvesti zaključak kako je temeljno načelo cijelog sustava
da radi stvaranja savršenog i prekrasnog stroja,
nije potrebno znati kako ga stvoriti.
No pažljivo razmatranje ove tvrdnje okrit će nam da ona
u sažetom obliku, krije osnovnu namjeru Teorije,
i da u nekoliko riječi izražava sve što g. Darwin govori;
jer on, čudnim izvrtanjem logike,
izgleda misli da je Apsolutno Neznanje potpuno sposobno
zauzeti mjesto Apsolutne Mudrosti u postignućima stvaralačke vještine."
Točno. Upravo tako. A to i jest čudno izvrtanje.
Jedan kreacionistički pamflet sadrži ovu prekrasnu stranicu:
"Test broj dva:
Znate li za neku građevinu koja nije imala graditelja? DA - NE.
Znate li za neku sliku koja nije imala slikara? DA - NE.
Znate li za neki auto koji nije imao proizvođača? DA - NE.
Ako ste odgovorili "DA" na bilo koje pitanje, molimo obrazložite."
Aha! Mislim, to je stvarno čudno izvrtanje logike.
Naizgled je logično
da dizajn treba inteligentnog dizajnera.
Ali Darwin pokazuje da to jednostavno pogrešno.
No danas ću govoriti o drugom Darwinovom čudnom izvrtanju,
koje je na prvi pogled isto toliko zagonetno, ali neki način jednako važno.
Logično je da čokoladni kolač volimo zato što je sladak.
Momci naganjaju djevojke poput ovih jer su im seksi.
Obožavamo bebe jer su tako ljupke.
I, naravno, vicevi nas zabavljaju jer su smješni.
To je sve naopako. Jest. I Darwin nam objašnjava zašto.
Krenimo sa slatkim. Naš poriv za slatkim je u stvari evoluirani detektor šećera,
obzirom da je šećer visoko kaloričan, i samo je uštekan prije svih ostalih,
da kažem to krajnje pojednostavljeno, i zato volimo šećer.
Med je sladak zato što ga volimo, a ne.... "mi volimo med jer je sladak".
Med nije sladak sam po sebi.
I da do besvjesti izučavate molekule glukoze,
vi nećete doznati zašto im je okus sladak.
Da biste razumjeli zašto su slatke, vi morate proučiti naše mozgove.
Stoga, ako mislite da je nešto prvo bilo slatko,
pa da smo onda evoluirali da volimo slatkoću,
naopako ste to shvatili; to je jednostavno pogrešno. Obrnuto je.
Slatkoća je nastala evolucijom veze detektora i mozga.
A ove mlade dame nisu same po sebi seksi.
I dobro je da nisu, jer da jesu,
onda bi Majka Priroda imala problem:
Kako, zaboga, natjerati čimpanze na parenje?
Vi biste možda rekli, ali postoji rješenje: halucinacije.
Moglo bi se to i tako izvesti, ali postoji brži put.
Povezati čimpanzama osjetila i mozak tako da vole takav izgled,
a čini se da i vole.
I to je sve što ima u tome.
Tijekom 6 miliona godina, mi i čimpanze evoluirali smo u različitim smjerovima.
Mi smo postali bezdlaki, začudo,
zbog ovog ili onog razloga; oni nisu.
Da nismo, najvjerovatnije bi nam ovo bilo izuzetno seksi.
Naš poriv za slatkim je evoluirana i instinktivna sklonost namirnicama s puno energije.
Nije bio dizajniran za čokoladni kolač.
Čokoladni kolač je supernormalni stimulus.
Ovaj izraz dugujemo Niku Tinbergenu,
koji je radio slavne pokuse s galebovima,
prilikom čega je otkrio da ova narančasta točka na galebovom kljunu --
ako tu točku povećate i pojačate boju,
onda će je ptići galebova još intenzivnije kljucati.
To je za njih bio hiperstimulus, i obožavali su ga.
Ono što mi doživljavamo, recimo, s čokoladnim kolačem
također je supernormalni stimulus koji utječe na naše moždane veze.
Postoji puno supernormalnih stimula; čokoladni kolač je samo primjer.
Postoji mnogo supernormalnih stimula i za seksualnu privlačnost.
A postoje i supernormalni stimuli za ljupkost. Evo jednog dosta dobrog primjera.
Važno je da mi volimo bebe, i da nam se ne gade, na primjer, prljave pelene.
Znači bebe moraju privlačiti našu naklonost i našu njegu, i one je privlače.
I, uzgred rečeno, nedavno istraživanje pokazalo je da majke
više vole miris prljavih pelena vlastitoga djeteta.
Vidimo da Priroda djeluje na mnogim razinama.
Ali čak i kada bebe ne bi izgledale tako kako izgledaju, kada bi izgledale ovako,
to bi bilo ono što bi mi smatrali vrijednim obožavanja, to bi nam bilo --
mislili bismo... o, božanstveno, kako želim to zagrliti.
To je čudno izvrtanje.
I za kraj, a što je sa smiješnim? Moj odgovor je da je to ista priča, potpuno ista priča.
Ovo je teško, ovo nije toliko očigledno. Zato sam to i ostavio za kraj.
I neću vam moći baš puno reći o tome.
Ali morate razmišljati evolucijski, morate razmisliti o tome koliko je teškog posla moralo biti odrađeno --
jer prljav je to posao, ali neko ga mora napraviti --
zbog toga je jako važno da dobijemo snažnu, automatsku nagradu kada uspijemo.
Mislim da smo ja i nekoliko mojih kolega poznanika pronašli odgovor.
Humor je neuralni sustav koji je povezan tako da nagrađuje mozak
za obavljanje dosadnih administrativinih poslova.
Naša auto-naljepnica za ovaj pogled je
da je to "radost otklanjanja pogrešaka".
Neću sada imati vremena da sve jasno izložim,
ali reći ću da samo neke vrste otklanjanja pogrešaka dobivaju nagrade.
A ono što mi činimo jest da humor korisimo kao neku vrstu neuroznanstvene sonde,
uključujući i isključujući humor, okrečući potenciometar za šalu --
sad nije smješno... o, sad je smješnije...
sad ćemo malo pojačati... sad nije smješno --
na ovaj način mi u stvari možemo naučiti nešto
o konstrukciji mozga,
funkcionalnoj arhitekturi mozga.
Matthew Hurley je prvi autor ovoga. Zovemo ga Hurleyev model.
On je računalni znanstvenik, Reginald Adams je psiholog, a tu sam i ja,
i mi od toga radimo knjigu.
Puno vam hvala.
Pretpostavljam da
svaka humanitarna
radnica u Africi
dođe do trenutka u svojoj karijeri kad
poželi pokupiti sav novac
za svoj projekt —
bilo to za školu ili program
osposobljavanja —
spakirati ga u torbu
sjesti na avion koji leti iznad
najsiromašnijih sela u zemlji
i početi rasipati novac kroz prozor.
Jer humanitarnom radniku veteranu
ideja stavljanja gotovog novca
u ruke najsiromašnijih ljudi na svijetu
uopće ne zvuči suludo,
zapravo zvuči vrlo zadovoljavajuće.
Taj sam trenutak doživjela
oko desete obljetnice svog rada
i srećom, u isto vrijeme saznala
da ova ideja uistinu postoji
i da bi ona mogla biti baš ono što
sustavu humanitarne pomoći nedostaje.
Ekonomisti to zovu bezuvjetnim
transferom novca
i to je upravo ono što to jest: novac dan
bez ikakvih uvjeta.
Vlade država u razvoju
radile su ovo destljećima,
ali tek je sada, uz više dokaza
i novu tehnologiju, moguće
učiniti ju modelom dostavljanja pomoći.
Prilično jednostavna ideja, zar ne?
Pa zašto sam onda provela desetljeće
radeći druge stvari
za siromašne?
Iskreno, vjerovala sam da mogu učiniti
više dobra
novcem za siromašne
nego što bi to oni mogli učiniti
sami za sebe.
Imala sam dvije pretpostavke:
Prva, da su siromašni jednim dijelom
siromašni jer su neobrazovani i
jer ne donose dobre odluke;
i druga, da trebamo ljude poput mene
kako bismo shvatili što oni trebaju i
kako bismo im to dali.
Ispada da dokazi kažu drugačije.
Posljednjih godina istraživači su
proučavali
što se događa kad damo novac siromašnima.
Deseci studija potvrđuju
da ljudi koriste dobiveni novac
kako bi unaprijedili vlastite živote.
Trudnice iz Urugvaja kupuju bolju hranu
i rađaju zdravije bebe.
Muškarci iz Šri Lanke ulažu u
svoja poduzeća.
Istraživači koji su proučavali naš rad
u Keniji
saznali su da ljudi ulažu
u različite stvari:
od stoke preko opreme
do kućanskih adaptacija,
i vidjeli su rast u prihodima
preko poslova i poljoprivrede
samo godinu dana nakon što
su primili novac.
Nijedno od ovih istraživanja nije utvrdilo
trošenje novca na
alkohol ili cigarete
ili smanjenje količine rada.
Štoviše, radi se i više.
Ovdje se radi o materijalnim potrebama.
Stariji primatelji pomoći u Vijetnamu
koristili su novac
za svoje lijesove.
Kao netko tko se pita je li
Maslow pogrešno shvatio,
smatram da davanje prioriteta
duhovnim potrebama
uči skromnosti.
Ne znam bih li odabrala davati hranu,
opremu ili lijesove,
što nameće pitanje:
Koliko nam dobro ide raspoređivanje
sredstava
u ime siromašnih?
Smijemo li preuzeti takvu odgovornost?
Ponavljam, možemo sagledati
empirijske dokaze
o tome što ljudi čine s onime
što smo im dali
po našem izboru.
Jedno vrlo znakovito istraživanje
bavi se programom u Indiji
koji daje stoku takozvanim
ultra-siromašnima
i utvrđeno je da je 30 posto
primatelja pomoći
prodalo stoku koju su dobili
u zamjenu za gotovinu.
Ironija je u tome
što za svakih 100 $ sredstava
koje je program dodijelio nekome,
oni potroše još 99 $ kako bi to uradili.
Što ako bismo umjesto toga koristili
tehnologiju kako bismo davali gotovinu
od humanitarnih agencija ili
od bilo koga od nas
izravno u ruke siromašnima?
Danas troje od četvero ljudi u Keniji
koristi mobilni novac,
što je zapravo bankovni račun koji
se može koristiti
s bilo kojeg mobilnog telefona.
Pošiljatelj može platiti 1.6 posto 
od iznosa
i pritiskom gumba
poslati novac izravno na primateljev
račun
bez posrednika.
Poput tehnologije koja mijenja industriju
u našim životima,
tehnologija plaćanja u siromašnim zemljama
također može promijeniti
način na koji pomoć stiže.
Širi se tolikom brzinom da je moguće
zamisliti dosezanje milijardi
siromašnih u svijetu na ovaj način.
To je ono s čime smo započeli
u GiveDirectly (DajIzravno).
Mi smo prva organizacija
posvećena transferu novca u gotovini
siromašnima.
Poslali smo novac u gotovini 35,000 ljudi
ruralne Kenije
i Ugande
jednokratnim uplatama od 1,000 $
po obitelji.
Do sada smo tražili najsiromašnije
u najsiromašnijim selima, a u ovom su
dijelu svijeta
takvi smješteni u kućama
od blata i trske,
a ne cementa i željeza.
Pretpostavimo da se radi
o vašoj obitelji.
Pojavit ćemo se pred vašim
vratima s Android telefonom.
Uzet ćemo vaše ime i fotografirati vas
i vašu brvnaru
te uzeti GPS koordinate.
Iste ćemo noći poslati podatke u oblak,
gdje svaki podatak provjerava
neovisan tim stručnjaka
koristeći, primjerice, satelitske snimke.
Zatim ćemo se vratiti
i prodati vam običan mobilni telefon
ako ga već nemate
i nakon nekoliko tjedana
uplatiti vam novac.
Nešto što bi prije pet godina
bilo nezamislivo
sada možemo obaviti učinkovito
i bez korupcije.
Što više novca u gotovini
damo siromašnima
i što više dokaza o tome da to radi imamo,
više moramo razmisliti
o svemu ostalome što dajemo.
Danas pod davanjem
humanitarne pomoći često
mislimo nešto kao, pa bar nešto dobroga
činimo.
Ako smo zadovoljni
time kao svojim najvećim dosegom,
kada se uvjeravamo da je išta
bolje nego ništa,
često nerazumno ulažemo
u vlastite ideje koje
nam se čine inovativnima,
u pisanje izvještaja.
u avionske karte i terenska vozila.
Što ako bismo pošli od pitanja:
Možemo li učiniti nešto bolje
od izravnog davanja novca?
Organizacije bi morale dokazati
da čine više za siromašne
nego što to oni mogu učiniti sami za sebe.
Naravno, davanje novca neće stvoriti
javna dobra
kao iskorjenjivanje zaraza ili
gradnju čvrstih institucija,
ali možemo postaviti ljestvicu više
u smislu pomaganja pojedinačnim obiteljima
u unaprjeđivanju njihovih života.
Vjerujem u humanitarnu pomoć.
Vjerujem da je većina
humanitarne pomoći bolja
od samog rasipanja novca iz aviona.
Također sam apsolutno uvjerena
da veliki dio humanitarne pomoći
nije bolji od izravnog davanja siromašnima.
Nadam se da će jednoga dana ipak biti.
Hvala vam.
(Pljesak)
Nalazim se na dubini od 45 m
u ilegalnom rudniku u Gani.
Zrak je težak, vruć i pun prašine
i teško je disati.
Osjećam kako znojna tijela prolaze uz mene
u mraku, ali ne vidim gotovo ništa drugo.
Čujem razgovor, ali okno je uglavnom
kakofonija muškaraca koji kašljaju
i kamena koji lome primitivnim alatima.
Kao i svi, imam treperavu jeftinu ručnu bateriju
privezanu za glavu elastičnom pohabanom trakom
i jedva razaznajem glatke drvene prečke
koje pridržavaju zidove uske četvrtaste rupe
koja prodire desetinama metara u zemlju.
Kad mi se ruka posklizne, odjednom se sjetim rudara
kojeg sam upoznala prije nekoliko dana
i koji se poskliznuo
i pao bezbroj metara niz to okno.
Dok danas stojim ovdje i obraćam vam se,
ti su muškarci i dalje duboko u toj rupi,
riskiraju živote bez plaće ili kompenzacije
i često pogibaju.
Ja sam se uspjela popeti van iz te rupe i otići kući,
ali oni to vjerojatno neće moći
jer su zarobljeni u ropstvu.
Proteklih 28 godina dokumentiram
domorodačke kulture u više od 70 zemalja
na šest kontinenata i 2009. sam imala veliku čast
biti jedini izlagač na Summitu za mir u Vancouveru.
Među svim zadivljujućim ljudima
koje sam ondje upoznala
bio je i jedan pobornik
nevladine organizacije "Oslobodite robove,"
posvećene iskorjenjivanju suvremenog ropstva.
Počeli smo razgovarati o ropstvu
i ja sam zapravo počela učiti o ropstvu,
jer svakako sam znala da ono postoji,
ali ne u tolikoj mjeri.
Nakon razgovora, osjećala sam se strašno
i iskreno me bilo sram mojeg manjka znanja
o toj strahoti današnjeg doba i mislila sam,
ako ja ne znam, koliko još ljudi ne zna?
Nikako mi to nije dalo mira
pa sam kroz nekoliko tjedana
odletjela u Los Angeles na sastanak s direktorom
organizacije "Oslobodite robove"
i ponudila svoju pomoć.
Tako je počelo moje upoznavanje
sa suvremenim ropstvom.
Začudo, na mnogima od tih mjesta bila sam i prije.
Neka sam čak i smatrala drugim domom.
Ali ovaj put vidjela sam sve skrivene tajne.
Konzervativne procjene kažu da danas u svijetu
ima više od 27 milijuna porobljenih ljudi.
To je dvaput više ljudi
nego što je bilo odvedeno iz Afrike
tijekom cijelog razdoblja
transatlantske trgovine robovima.
Prije 150 godina rob za rad u poljoprivredi
stajao je oko tri godišnje plaće
američkog radnika.
To bi danas iznosilo oko 50.000 dolara.
A ipak, danas cijele obitelji
mogu generacijama biti porobljene
čak i zbog duga od 18 dolara.
Ropstvo začudo stvara zaradu
od preko 13 milijardi dolara
godišnje u cijelome svijetu.
Mnoge su prevarili lažnim obećanjima
o dobrom obrazovanju i boljem poslu,
a na kraju su bili prisiljeni raditi bez plaće
pod prijetnjama nasiljem od kojeg ne mogu otići.
Današnje ropstvo postoji zbog trgovine,
tako da proizvodi robova imaju vrijednost,
ali ljudi koji ih proizvode zamjenjivi su.
Ropstvo postoji gotovo svugdje u svijetu,
a ipak je protuzakonito svugdje u svijetu.
U Indiji i Nepalu vidjela sam peći za ciglu.
Prizor je bio čudan i ulijevao je strahopoštovanje.
Bilo je kao u drevnom Egiptu ili Danteovom paklu.
Na temperaturama od preko 50 stupnjeva
muškarci, žene, djeca, zapravo cijele obitelji
bili su obavijeni debelim slojem prašine
dok su mehanički slagali cigle na glavu,
čak do 18 odjednom, i nosili ih
od užarenih peći do kamiona
udaljenih stotinama metara.
Umrtvljeni monotonijom i iscrpljenošću,
rade tiho, ponavljaju i ponavljaju te radnje
po 16 ili 17 sati na dan.
Nisu imali pauze za hranu ni vodu
i zbog ozbiljne dehidracije
uriniranje je bilo nepotrebno.
Vrućina i prašina prodirale su u sve
tako da mi je fotoaparat postao prevruć
i više ga nisam mogla ni držati u ruci
te je prestao raditi.
Svakih sam 20 minuta morala trčati do našeg džipa
očistiti opremu i držati je uz klimatizaciju
kako bih je oživjela. Dok sam tako sjedila,
mislila sam kako moj fotoaparat
dobiva daleko bolji tretman
od tih ljudi.
Vratimo se pećima. Plakalo mi se,
ali abolicionist koji je bio sa mnom brzo me uhvatio
i rekao: "Lisa, nemoj. Nemoj to raditi ovdje."
Vrlo mi je jasno objasnio da su emocionalni izljevi
vrlo opasni na takvom mjestu,
ne samo za mene, već i za njih.
Ne mogu im ponuditi nikakvu izravnu pomoć.
Ne mogu im dati novac, ništa.
Nisam državljanka te zemlje.
Mogla sam ih dovesti u težu situaciju
od one u kojoj već jesu.
Morala sam se osloniti na "Oslobodite robove"
da će kroz sustav postići njihovo oslobođenje
i vjerovala sam da hoće.
A ja sam morala čekati da dođem kući
da stvarno osjetim kako mi se srce slama.
U Himalajama sam pronašla djecu kako nose kamen
kilometrima po planinskom terenu
u kamione koji su čekali na cestama u podnožju.
Velike kamene ploče bile su teže
od djece koja su ih nosila.
Djeca su ih nosila obješene o glavu
pomoću ručno izrađenih okvira od štapova i užeta
i poderane tkanine.
Teško je gledati nešto tako intenzivno.
Kako možemo utjecati na nešto tako podmuklo,
a ipak sveprisutno?
Neki ni ne znaju da su u ropstvu,
ljudi koji rade 16, 17 sati dnevno bez ikakve plaće,
jer je tako njihov cijeli život.
Nemaju to s čime usporediti.
Kad su ovi seljani zatražili slobodu
robovlasnici su im svima spalili kuće.
Ti ljudi nisu imali ništa
i bili su tako prestravljeni da su htjeli odustati,
ali žena u sredini pozvala ih je da ustraju,
a abolicionisti na terenu
pomogli su im da sami dobiju najam kamenoloma,
tako da sada rade isti težak posao,
ali rade ga za sebe i plaćeni su za to
i rade to u slobodi.
Često pomislimo na trgovanje seksom
kad čujemo riječ ropstvo
i zbog te podignute svijesti u svijetu
upozorili su me da ću možda
biti u opasnosti dok budem radila
unutar ove konkretne industrije.
U Katmanduu su me pratile žene
koje su prije i same bile seksualne robinje.
Odvele su me niz usko stubište
koje je vodilo u prljav podrum
osvijetljen slabim fluorescentnim svjetlom.
To samo po sebi nije bio bordel.
To je više bio restoran.
Restorani s kabinama, kako ih zovu u branši,
mjesta su prisilne prostitucije.
Svaki ima male privatne sobe, u kojima su robovi,
žene, kao i djevojčice i dječaci,
neki od samo sedam godina,
prisiljeni zabavljati klijente
i poticati ih da kupe još hrane i alkohola.
Sve su prostorije mračne i prljave,
označene brojem napisanim bojom na zidu,
i odvojene šperpločom i zastorom.
Radnici često podnose tragično spolno zlostavljanje
od strane svojih mušterija.
Dok sam stajala u gotovo potpunom mraku,
sjećam se kako sam osjetila
trenutan, ogroman strah i u tom sam trenutku
mogla samo zamisliti kako je to
biti zarobljen u tom paklu.
Postojao je samo jedan izlaz:
stubište kojim sam ušla.
Nije bilo stražnjih vrata.
Nije bilo dovoljno velikih prozora
kroz koje bi se moglo popeti i izići.
Ti ljudi nisu imali nikakve šanse za bijeg.
Dok nastojimo shvatiti tako tešku temu,
važno je da znamo da ropstvo,
uključujući trgovanje seksom,
postoji i u našoj blizini.
Tisuće su ljudi porobljene u poljoprivredi,
u restoranima, u kućnom ropstvu,
i mogla bih još nabrajati.
Nedavno je New York Times objavio da se
između 100.000 i 300.000 američke djece
proda u seksualno ropstvo svake godine.
To je svugdje oko nas, mi to samo ne vidimo.
Tekstilne se industrije također često sjetimo
kad čujemo nešto o robovskom radu.
Posjetila sam sela u Indiji
gdje su cijele obitelji porobljene
u industriji svile.
Ovo je obiteljski portret.
Ruke obojene crno su očeve, dok su plave
i crvene ruke njegovi sinovi.
Oni miješaju boju u velikim bačvama,
i uranjaju svilu u tekućinu sve do laktova,
ali boja je otrovna.
Prevoditelj mi je ispričao njihove priče.
"Nemamo nikakvu slobodu", rekli su.
"Ipak se još uvijek nadamo da ćemo jednog dana
moći otići iz ove kuće i otići drugamo,
gdje će nas platiti za bojenje."
Procjenjuje se da je više od 4000 djece
porobljeno na jezeru Volta,
najvećem umjetnom jezeru na svijetu.
Kad smo tek stigli, otišla sam baciti pogled.
Činilo mi se da sam vidjela
obitelj kako peca u čamcu,
dva starija brata, nekoliko mlađih, ima smisla, ne?
Nema. Bili su porobljeni.
Djecu su oteli iz obitelji
te su prodani i zatim nestali,
i sada su prisiljeni odraditi
bezbrojne sate u tim čamcima
na jezeru, iako ne znaju plivati.
Ovo dijete ima osam godina.
Drhtao je kad se približio naš čamac,
prestrašen da ćemo prevrnuti njegov kanu.
Umirao je od straha da će pasti u vodu.
Gole grane drveća potopljenog u jezeru Volta
često zahvate mreže i umornu,
prestrašenu djecu bacaju u vodu
da otpetljaju mrežu.
Mnoga se utope.
Otkad zna za sebe, bio je prisiljen raditi
na jezeru.
Smrtno se boji svojeg gazde pa neće pobjeći,
a budući da doživljava okrutnost cijelog svog života,
tako se ponaša prema mlađim robovima
kojima zapovijeda.
Ove sam dječake upoznala u pet sati ujutro,
dok su podizali posljednje mreže,
s kojima su radili od 1 ujutro,
u hladnoj, vjetrovitoj noći.
Važno je napomenuti da su te mreže teške
više od 400 kg kad su pune ribe.
Želim vam predstaviti Kofija.
Kofi je spašen iz ribarskog sela.
Upoznala sam ga u skloništu
gdje organizacija "Oslobodite robove"
rehabilitira žrtve ropstva.
Ovdje je prikazan dok se kupa na vrelu,
izlijeva puna vedra vode po glavi,
a divna je stvar da,
dok mi ovdje sjedimo i razgovaramo,
Kofi je vraćen u svoju obitelj
i, što je još bolje,
njegovoj su obitelji dali alat
kojim će zarađivati za život
i omogućiti sigurnost svojoj djeci.
Kofi je utjelovljenje mogućnosti.
Tko će on postati jer se netko zauzeo za njega
i promijenio mu život?
Dok smo se vozili cestom u Gani,
s partnerima iz "Oslobodite robove",
drugi je abolicionist na mopedu odjednom ubrzao
do našeg džipa i pokucao na prozor.
Rekao nam je da ga slijedimo
zemljanom cestom u džunglu.
Na kraju ceste, rekao je da iziđemo iz auta,
a vozaču da brzo ode.
Zatim je pokazao prema jedva vidljivoj stazi
i rekao: "To je put, to je put. Idite."
Dok smo išli tim putem, razmicali smo lijane
koje su nam priječile put i nakon nekih sat vremena
došli smo do dijela staze
koji je kiša nedavno poplavila
pa sam fotografsku opremu podigla iznad glave
dok smo ulazili u tu vodu do visine prsa.
Nakon još dva sata, vijugava je staza
naglo završila na čistini,
a pred nama su bile rupe
veličine nogometnog igrališta
i sve su bile pune porobljenih ljudi koji su radili.
Mnoge su žene na leđima imale privezanu djecu
dok su tražile zlato
i gazile uokolo u vodi otrovanoj živom.
Živa se koristi u procesu ekstrakcije.
Ovi su rudari porobljeni u rudarskom oknu
u drugom dijelu Gane.
Kad su izišli iz okna, bili su potpuno mokri
od vlastitog znoja.
Sjećam se kako sam im gledala umorne, krvave oči.
Mnogi od njih bili su pod zemljom i 72 sata.
Okna su duboka gotovo 100 metara, a oni iznose
teške vreće pune kamena koji će se kasnije prevesti
u drugo područje, gdje će biti razbijen
kako bi mogli izvući zlato.
Na prvi pogled, mjesto se čini punim
snažnih muškaraca, ali kad pobliže pogledamo,
vidimo da slabiji rade na rubovima,
i djeca također.
Svi su oni pretrpjeli ozljede, bolesti i nasilje.
Zapravo, vrlo je vjerojatno
da će ovaj snažan muškarac
završiti poput ovog, izmučen tuberkulozom
i trovanjem živom za samo nekoliko godina.
Ovo je Manuru. Kad mu je umro otac,
stric ga je prodao da radi u rudnicima.
Kad je i stric umro, Manuru je naslijedio njegov dug,
koji ga je dalje prisiljavao na ropstvo u rudnicima.
Kad sam ga upoznala, radio je u rudnicima
14 godina, a ozljedu noge koju vidite
zapravo je zadobio u nesreći u rudniku
i toliko je ozbiljna da liječnici kažu
da nogu treba amputirati.
Uz to, Manuru ima i tuberkulozu,
a ipak je prisiljen raditi po cijele dane
u tom rudarskom oknu.
Unatoč tome, sanja da će postati slobodan
i obrazovati se uz pomoć lokalnih aktivista
poput "Oslobodite robove".
Upravo me takva odlučnost,
unatoč nezamislivim okolnostima,
ispunjava ogromnim strahopoštovanjem.
Želim upozoriti na ropstvo.
Kad sam radila na terenu,
nosila sam sa sobom mnogo svijeća
i uz pomoć prevoditelja
davala sam ih ljudima koje sam fotografirala
i željela sam rasvijetliti njihove priče
i njihove teškoće.
Kad je bilo sigurno za njih i za mene,
napravila sam ove slike.
Znali su da će njihove slike vidjeti
ljudi u cijelome svijetu.
Željela sam da znaju da ćemo posvjedočiti
za njih i da ćemo učiniti sve što možemo
kako bismo pomogli da im se životi promijene.
Iskreno vjerujem da, ako vidimo jedni druge
kao jednaka ljudska bića, postat će vrlo teško
tolerirati strahote kao što je ropstvo.
To na slikama nisu "problemi". To su ljudi,
pravi ljudi, poput vas i mene, i zaslužuju
jednaka prava, dostojanstvo i poštovanje
u svojem životu.
Ne prođe ni dan, a da ne pomislim
na te mnoge predivne, maltretirane ljude
koje mi je bila neizmjerna čast upoznati.
Nadam se da su ove slike probudile snagu
u onima koji ih gledaju, u ljudima poput vas,
i nadam se da će ta snaga zapaliti vatru
i da će ta vatra baciti svjetlo na ropstvo,
jer će bez tog svjetla zvijer sužanjstva
i dalje živjeti u sjeni.
Hvala vam.
(Pljesak)
Pokušat ću objasniti zašto možda
ne razumijemo onoliko koliko mislimo da razumijemo.
Volio bih početi sa četiri pitanja.
Ovo nije neka kulturološka stvar za najbolje doba u godini.
Ovo je, usput, interna šala.
Ali ova četiri pitanja smatraju teškima
čak i ljudi koji znaju prilično puno o znanosti.
To su pitanja koja sam postavio producentima znanstvenih TV emisija,
publici znanstvenih edukatora --
dakle, nastavnicima znanosti – kao i sedmogodišnjacima,
i otkrio sam da sedmogodišnjaci marginalno bolje odgovaraju
od drugih skupina, što je donekle iznenađujuće.
Prvo je pitanje, i mogli biste si ga zapisati,
bilo na list papira, fizički, ili na virtualni list
u vašoj glavi, a za gledatelje kod kuće, pokušajte i vi.
Malena sjemenka teži gotovo ništa, a stablo teži mnogo, zar ne?
Mislim da se slažemo. Odakle drvo dobiva građu koja čini ovu stolicu,
dobro? Otkuda dolazi sva ta stvar?
(Kuca)
A sljedeće pitanje je možete li upaliti malu svjetiljku
pomoću baterije, žaruljice i jednog komada žice?
I biste li mogli nacrtati – ne morate crtati,
ali da li biste mogli nacrtati dijagram toga
da morate, ili biste samo rekli,
da to nije moguće?
Treće pitanje je zašto je ljeti toplije nego zimi?
Mislim da se vjerojatno možemo složiti da je ljeti toplije nego zimi,
ali zašto? I konačno, da li biste mogli --
i možete šarati, ako želite --
skicirati dijagram sunčevog sustava,
prikazujući oblike planetnih orbita?
Biste li to mogli?
Ako možete, samo skicirajte uzorak.
OK. Sad, djeca do ideja dolaze – ne od učitelja,
kako učitelji često misle, već, u stvari, zdravim razumom,
iz iskustva svijeta koji ih okružuje,
od svega onoga što se događa između njih i njihovih vršnjaka,
i njihovih karijera, i njihovih roditelja, i svega toga, iskustva.
Jedan od velikih stručnjaka na tom području je bio, Bog ga blagoslovio,
kardinal Wolsey. Budite vrlo pažljivi kad ulazite u ljudske glave
jer je poslije praktički nemoguće to promijeniti, zar ne?
(Smijeh)
Nisam sasvim siguran kako je zapravo umro.
Jesu li mu na kraju odsjekli glavu ili ga objesili?
(Smijeh)
E, ta pitanja na koja ste, naravno, točno odgovorili,
i niste se dogovarali, i tako dalje,
i ja – znate, normalno bih prozvao ljude i ponižavao,
ali možda neću ovoga puta.
Sjemenka je vrlo teška i, u suštini, sva ta građa,
99 posto te građe dolazi iz zraka.
Sad, garantiram da bi nekih 85% vas, ili bi postotak bio manji na TED-u,
reklo da dolazi iz zemlje, a neki,
vjerojatno dvoje od vas, prišli bi mi poslije i raspravljali,
govoreći kako, u stvari, dolazi iz tla.
Kad bi to bilo točno, imali bismo kamione koji voze uokolo,
i ljudima pune bašte zemljom. To bi bio fantastičan posao.
No, zapravo to ne činimo.
Masa ovoga dolazi iz zraka.
Sad, položio sam sve ispite iz biologije u Britaniji,
položio sam ih zaista dobro, ali sam ipak završio školovanje
misleći da sve to dolazi iz zemlje.
Drugo pitanje, možete li upaliti svjetiljku s baterijom, žaruljicom i komadom žice?
Da, možete, i pokazat ću vam za sekundu kako to napraviti.
Imam i lošu vijesti,
koja glasi da sam imao video koji sam vam htio pokazati,
no nažalost – zvuk ne radi u ovoj prostoriji,
pa ću vam opisati, na pravi montipajtonovski način,
što se događa u filmu. A u filmu, skupina istraživača
idu u MIT na dan promocije.
Odabrali smo MIT jer se, očito, nalazi vrlo daleko
odavde i neće vam previše smetati,
ali nekako slično djeluje i u Britaniji
i na zapadnoj obali SAD,
gdje smo postavili ista pitanja, a pitali smo
diplomirane znanstvenike i oni nisu znali odgovoriti.
I tako, strašno mnogo ljudi govori,
"Jako bi me iznenadilo da mi kažete da to dolazi iz zraka.
To me jako čudi." A to su oni koji su diplomirali znanost.
A mi u video ubacimo: "Mi smo najjače znanstveno sveučilište na svijetu"
zbog arogancije tipične za Britance.
(Smijeh)
A kad smo dali diplomiranim inženjerima ovo pitanje,
rekli su da se to ne može.
Kad smo im dali bateriju i komad žice i žarulju,
i rekli, „Možete li to učiniti?“ nisu mogli. Dobro?
A to nije ništa drukčije od Imperial Collegea u Londonu, usput,
nije to nekakva protuamerička stvar.
Razlog zašto je ovo važno je taj da ako trošimo mnogo novca
za obrazovanje ljudi, mogli bismo baš i znati odgovore.
A postoje i društveni razlozi
zašto bismo mogli željeti da ljudi razumiju što se događa
u fotosintezi. Na primjer, jedna polovica jednadžbe ugljika
se tiče toga koliko ispuštamo, a druga polovica jednadžbe,
a vrlo sam svjestan toga, kao povjerenik za Kew,
odnosi se na to koliko puno stvari upijaju, a one upijaju ugljični dioksid iz atmosfere.
To je ono čime se biljke zapravo bave.
A za sve Fince u publici, ovo je finska dosjetka,
mi se, doslovno i metaforički, kližemo po tankom ledu
ako ne razumijemo ovakve stvari.
Sad, evo kako spojiti bateriju i žarulju.
Tako je lako, zar ne? Naravno, svi ste to znali.
Ali ako se niste igrali s baterijom i žaruljom,
ako ste samo vidjeli električnu shemu,
možda to ne biste znali napraviti, a to je jedan od problema.
No, zašto je toplije ljeti nego zimi?
Učimo, kao djeca, da kad se približite nečemu vrućem,
to vas opeče. To je vrlo moćno saznanje,
i usvajamo ga vrlo rano.
Po tome razmišljamo, "Mora da je ljeti toplije nego zimi
zato što se nalazimo bliže Suncu."
Obećavam vam da bi većina vas to rekla.
O, svi vi tresete glavom,
ali samo nekolicina trese glavom vrlo odlučno,
a ostali to čine nekako ovako. Dobro.
Ljeti je toplije nego zimi zbog toga što se sunčeve zrake
više šire, je li, zbog nagiba Zemlje.
A ako mislite da nas nagib približava Suncu, ne, nije tako.
Sunce je 149 milijuna kilometara daleko, a mi smo nagnuti ovako, dobro?
Sasvim je jasno, zapravo, da smo na sjevernoj hemisferi
udaljeniji od Sunca ljeti,
kako ispada, ali razlika nije važna.
OK, a sada, skica dijagrama sunčevog sustava.
Ako vjerujete, kao što većina vas vjerojatno vjeruje,
da je ljeti toplije nego zimi zato što smo bliže Suncu,
morali ste nacrtati elipsu.
Je li tako? To bi sve objasnilo, je li tako?
Osim što, na vašoj – kimate glavom – na vašoj elipsi,
je li vam palo na pamet pitanje, "No, a što se događa noću?"
Između Australije i nas ovdje, kod njih je ljeto,
a kod nas je zima, i što --
juri li Zemlja nekako prema Suncu noću,
a zatim juri natrag? Mislim, to bi bilo vrlo čudno
i mi u glavi držimo ta dva modela, o tome što je točno i što nije točno,
i činimo to, kao ljudi, u najrazličitijim područjima.
Ovdje je Kopernikov prikaz izgleda sunčevog sustava u nacrtu,
i to je više-manje ono što bi trebalo biti na vašem papiru. Je li?
A ovo je prikaz NASA-e. Oni su zapanjujuće slični.
Nadam se da ste ovdje primijetili podudarnost.
Što biste da znate da ljudi u glavama drže
tu pogrešnu predodžbu o eliptičnim orbitama
zbog iskustva koje smo imali kao djeca?
Kakav biste im dijagram sunčevog sustava predočili,
da pokažete da ne izgleda stvarno tako?
Pokazali biste im nešto poput ovoga, zar ne?
To je nacrt, s pogledom odozgo prema dolje.
Ali ne, pogledajte što sam našao u udžbenicima,
to je ono što pokazujete ljudima, zar ne? Ovo je iz udžbenika,
s Internet stranica, obrazovnih web stranica,
i skoro sve što pronađete izgleda ovako.
A razlog je u tome što je smrtno dosadno
imati niz koncentričnih krugova,
dok je puno uzbudljivije gledati nešto pod kutem,
zar ne? Dobro? I kako su prikazi pod kutem,
ako imate krivu predodžbu u glavi, tada
dvodimenzionalni prikaz trodimenzionalne stvari mora biti elipsa.
Pa ste – to je drek, zar nije, kako se već kaže?
Kad imamo takve mentalne modele tražimo dokaze koji potvrđuju naše modele.
Činimo isto, naravno, i kod rasnih pitanja, politike i svega drugoga,
a činimo to i u znanosti. Pa tražimo – tražimo samo --
i znanstvenici to rade, stalno – tražimo dokaze
koji učvršćuju naše modele, a neki ljudi su odviše sposobni
i spremni pružiti dokaze koji potvrđuju modele.
Budući da sam u Sjedinjenim Državama, rugat ću se Europljanima.
Evo primjera onoga što bih nazvao lošom praksom u znanosti,
u obrazovnim centrima. Ove slike su iz La Villette u Francuskoj,
i iz prijamnog krila znanstvenog muzeja Science Museum u Londonu.
Ako promotrite način na koji su ove stvari poslagane,
sve je puno staklenih pregrada, sve je plavo i nekako profesionalno,
znate, kao kad Woody Allen izroni
ispod pokrivača u sceni s Annie Hall,
i kaže: "Bože, to je tako profesionalno" i vi ne možete --
nema strasti u tome, stvar se nije držala u rukama,
a ova dosjetka je namjerna, znate. S druge strane, dobra interpretacija bi bila,
dat ću primjer iz blizine, iz Exploratoriuma u San Franciscu,
gdje je sve – demonstracije, i tako dalje,
načinjeno od svakodnevnih predmeta koje djeca mogu razumjeti,
pristup je praktičan i ona se mogu uključiti i eksperimentirati.
I znam: da su diplomcima na MIT-u
i u Imperial Collegeu u Londonu bili dani baterija i žica,
i još ponešto, da su to bili u prilici uraditi,
naučili bi kako stvari zaista funkcioniraju,
a ne bi mislili da prate električne sheme, a ne mogu to izvesti.
Kod dobre interpretacije je više riječ
o nečemu što je pomiješano, nakrcano, iz ovoga svijeta, zar ne?
O stvarima – gdje nema dodatne pregrade
komada stakla ili obrađenog titanija,
i gdje sve ne izgleda fantastično, dobro?
A Exploratorium to zaista dobro radi,
on je amaterski, ali amaterski u najboljem smislu te riječi,
drugim riječima, u korijenu te riječi su ljubav i strast.
Dakle, djeca nisu prazne posude, OK?
Kako bi to Monty Python rekao,
malo je lordovski šuplje to reći,
ali želim reći da djeca nisu prazne posude.
Ona dolaze s vlastitim idejama i vlastitim teorijama,
i ako ne radite s njima, nećete ih moći promijeniti,
dobro? A vjerojatno ni ja nisam promijenio vaše ideje
o funkcioniranju svijeta i svemira.
No ovo se jednako odnosi i na pitanje kako prodati novu tehnologiju.
Na primjer, mi – u Britaniji pokušavamo prebaciti
cijelo stanovništvo na televizijsku digitalnu tehnologiju.
A jedna od teškoća je u tome,
kad ljudi imaju predrasude o tome kako to funkcionira,
da je vrlo teško promijeniti ta uvjerenja.
Dakle, nismo prazne posude i mentalni modeli koje steknemo
kao djeca traju i kad smo odrasli.
Loše podučavanje zapravo više šteti nego koristi.
U ovoj zemlji, i u Britaniji, djeca bolje razumiju
magnetizam prije škole nego nakon nje, OK?
Isto je s gravitacijom, dva koncepta, pa je – što je ponižavajuće,
znate, ako ste učitelj i pogledate rezultate prije i poslije,
oni su zabrinjavajući. Djeca lošije rješavaju testove nakon podučavanja.
A mi smišljamo, oblikujemo testove,
barem u Britaniji, kako bi ih ljudi položili. Je li tako?
I vladama dobro ide. Zadovoljne su sobom.
OK? Mi smišljamo i kad biste vi --
kad bi netko osmislio test za mene
dok sam polagao svoje ispite iz biologije,
za razumijevanje – da provjeri jesam li razumio
više od običnog miješanja škroba i joda
i gledanja kako plavi,
jesam li stvarno razumio da biljke svoju masu dobivaju iz zraka,
tada bih možda bio bolji u znanosti.
Najvažnija stvar je navesti ljude da objasne svoje modele.
Zadaća za vas je – znate, kako krila podižu zrakoplov?
Očito pitanje i sada imate odgovor u glavi,
ali onda je drugo pitanje u vezi toga,
da obavezno objasnite kako to da zrakoplovi mogu letjeti naglavce.
Aha, dobro. Drugo pitanje je zašto je more plavo? Dobro?
I svi u glavi imate ideju rješenja.
Dakle, zašto je plavo u oblačne dane? Aaa, vidite.
(Smijeh)
Oduvijek sam to htio reći u ovoj zemlji.
(Smijeh)
Konačno, moja molba vama je da dopustite sebi, svojoj djeci
i svakome koga znate da se malo igra sa stvarima,
jer poigravanje sa stvarima,
dopunjava vaše učenje. Ono nije zamjena,
već dio učenja koji je važan.
Hvala vam lijepa.
O, o, da, hajde onda, hajde.
(Pljesak)
Dugo vremena,
postojali smo ja i moje tijelo.
Ja sam se sastojala od priča,
žudnji, težnji,
želja za budućnošću.
Nisam pokušavala biti
ishod svoje nasilne prošlosti,
ali odvajanje koje se već dogodilo
između mene i mog tijela
bio je veoma značajan ishod.
Ja sam uvijek željela postati nešto, netko.
Ja sam postojala samo u pokušavanju.
Tijelo mi je često bilo prepreka.
Ja sam bila plutajuća glava.
Godinama sam zapravo nosila samo šešire.
To je bio način da održim glavu pričvršćenom.
Bio je to način da se lociram.
Brinula sam se da više
neću biti ovdje ako skinem šešir.
Zapravo sam imala terapeuta koji mi je jednom rekao,
„Eve, dolaziš ovdje već dvije godine
i da budem iskren nikada mi nije palo na pamet da imaš tijelo“.
Svo ovo vrijeme živjela sam u gradu
jer sam se, da budem iskrena,
bojala drveća.
Nikada nisam imala djecu
jer glava ne može roditi.
Djeca zapravo ne dolaze iz vaših usta.
S obzirom da nisam imala referentnu točku za svoje tijelo,
počela sam ispitivati druge žene o njihovim tijelima --
točnije, njihovim vaginama
jer sam smatrala da su vagine nekako važne.
To me dovelo do pisanja „Vagininih monologa“
što me odvelo do opsesivnog i neprestanog
pričanja o vaginama gdje god sam mogla.
Radila sam to pred mnogim strancima.
Jedne večeri na pozornici,
zapravo sam stupila u svoju vaginu.
Bilo je to presretno iskustvo.
Preplašilo me, dalo mi energiju
i onda sam postala motivirana osoba,
motivirana vagina.
Počela sam gledati svoje tijelo kao stvar,
stvar koja se brzo može kretati,
kao stvar koja može postići druge stvari,
mnoge stvari, sve odjednom.
Počela sam gledati svoje tijelo kao iPad ili auto.
Vozila bih ga i zahtijevala stvari od njega.
Nije imalo granice. Bilo je nepobjedivo.
Trebalo je biti osvojeno i savladano kao Zemlja sama.
Nisam obraćala pažnju,
ne, organizirala sam je i režirala.
Nisam imala strpljenja za svoje tijelo;
pukla sam.
Bila sam pohlepna.
Uzela sam više no što je moje tijelo ponudilo.
Kad bih bila umorna, pila bih više espressa.
Kad bih se bojala, išla bih na opasnija mjesta.
O, naravno, naravno, imala sam trenutke kada sam cijenila svoje tijelo,
na način koji uvredljiv roditelj
ponekad ima trenutke ljubaznosti.
Moj otac je bio veoma ljubazan prema meni
na moj šesnaesti rođendan, na primjer.
Čula sam kako ljudi mumljaju s vremena na vrijeme
kako bih trebala voljeti svoje tijelo,
pa sam naučila kako to učiniti.
Bila sam vegetarijanka, bila sam trijezna, nisam pušila.
Ali sve to je bio sofisticiraniji način
kako manipulirati svojim tijelom --
daljnja disocijacija,
poput sađenja povrtnjaka na autocesti.
Kao rezultat toga što toliko govorim o svojoj vagini,
mnogo žena mi je počelo govoriti o svojima --
svoje priče o njihovim tijelima.
Zapravo, ove priče natjerale su me oko cijelog svijeta
i bila sam u preko 60 zemalja.
Čula sam tisuće priča.
I moram vam reći, uvijek je postojao taj trenutak
kada su žene sa mnom podijelile
taj određen trenutak kada se ona odvojila od njenog tijela --
kada je otišla kući.
Čula sam o ženama koje su bile zlostavljane u svojim krevetima,
išibane u svojim burkama,
nasmrt ostavljene na parkiralištima,
opečene kiselinom u svojim kuhinjama.
Neke žene su postale tihe i nestale su.
Druge su žene postale ljute, motivirani strojevi poput mene.
Na sredini svog putovanja
napunila sam 40 godina i počela mrziti svoje tijelo,
što je zapravo bio napredak,
zato što je moje tijelo postojalo barem da ga mrzim.
Doduše želudac -- mrzila sam svoj želudac.
On je bio dokaz da se nisam izmjerila,
da sam bila stara i nisam bila nevjerojatna i nisam bila savršena
ni sposobna stati u određeni oblik.
Moj želudac je bio dokaz da nisam uspjela,
da mi to nije uspjelo, da je bilo slomljeno.
Moj se život sveo na to da ga se riješim i opsesija da ga se riješim.
Zapravo, postalo je toliko ekstremno
da sam napisala dramu o tome.
Ali što sam više pričala o tome,
tim je više moje tijelo postajalo ostvarivo i razlomljeno.
Postalo je zabava, postalo je nova vrsta robe,
nešto što sam prodavala.
Zatim sam otišla negdje drugdje.
Otišla sam van onoga
što sam mislila da sam znala.
Otišla sam u Demokratsku Republiku Kongo.
I čula sam priče
koje su razbile sve druge priče.
Čula sam priče
koje su ušle unutar mog tijela.
Čula sam o maloj djevojčici
koja nije mogla prestati piškiti po sebi
zato što se mnogo odraslih vojnika
bilo uguralo u nju.
Čula sam osamdesetogodišnjakinju
čije su noge bile slomljene i izvučene iz čarapa
i izvrnute na glavu
dok su je vojnici tako silovali.
Postoje tisuće ovakvih priča.
I mnoge žene su imale rupe na svojim tijelima --
rupe, fistule --
koje su povreda rata --
rupe u tkanini njihovih duša.
Te su priče zasitile moje stanice i živce.
I da budem iskrena,
nisam spavala tri godine.
Sve su priče zajedno počele krvariti.
Silovanje Zemlje,
pljačkanje minerala,
uništavanje vagina --
nijedna od ovih nije bila odvojena više
od ostalih ili mene.
Narodna vojska silovala je šestomjesečnu djecu
kako bi udaljene zemlje
mogle dobiti pristup zlatu i koltanu
za njihove iPhone i računala.
Moje tijelo nije postalo samo motivirani stroj,
već je bilo odgovorno za
uništavanje tuđih ženskih tijela
u svom ludom pohodu kako bi napravilo još više strojeva
kako bi se podržala brzina i učinkovitost mog stroja.
Onda sam dobila rak --
ili sam otkrila da imam rak.
Došlo je to poput brze ptice
koja udara u prozorsko okno.
Odjednom, imala sam tijelo,
tijelo koje su ubadali,
gurkali i punktirali,
tijelo koje su širom razrezali,
tijelo čije su organe uklonili
i transportirali, preuredili i obnovili,
tijelo koje je bilo skenirano
i imalo cjevčice zabijene u njega,
tijelo koje je gorjelo od kemikalija.
Rak je razorio
zid moje razjedinjenosti.
Odjednom sam razumjela da je kriza u mom tijelu
kriza u svijetu
i nije se događala kasnije,
događala se sada.
Odjednom, moj rak je bio rak koji se nalazio posvuda,
rak okrutnosti, rak pohlepe,
rak koji ulazi unutar ljudi
koji žive blizu kemijskih tvornica -- i obično su prilično siromašni --
rak unutar rudarevih pluća,
rak zbog stresa jer nismo dovoljno postigli,
rak zbog pokopanih trauma,
rak u zatvorenim kokošima i zagađenim ribama,
rak u ženskim maternicama zbog zlostavljanja,
rak koji je posvuda zbog našeg nemara.
U svojoj novoj, vizionarskoj knjizi
„Novi ja, novi svijet“,
pisac Philip Shepher kaže,
„Ako ste odvojeni od svog tijela,
također ste odvojeni i od tijela svijeta,
koje se onda čini drugačijim od vas
ili od toga kako se odvajate od njega,
radije nego živući kontinuitet
kojem pripadate“.
Prije raka,
svijet je bio nešto drugo.
Bilo je to kao da živim u ustajalom bazenu
i rak je razbio stijenu
koja me odvajala od velikog mora.
Sada plivam u njemu.
Sada legnem na travu
i trljam tijelo o nju
i volim blato na svojim nogama i stopalima.
Sada imam dnevno hodčašće
kako bih posjetila određenu žalosnu vrbu pokraj Seine
i žudim za zelenim poljima
u divljini izvan Bukava.
A kada lije kiša
vrištim i trčim u krug.
Znam da je sve povezano
i ožiljak koji se proteže duž mog tijela
je oznaka potresa.
I ja sam tamo s tri milijuna na ulicama Port-au-Princea.
I vatra koja gori u meni
trećeg dana od šest kemoterapija
je vatra koja gori
u šumama svijeta.
I znam da je gnojna upala
koja se stvorila oko moje rane nakon operacije,
4 dl gnoja,
to je zagađeni Meksički zaljev,
i postojali su uljem natopljeni pelikani u meni
i mrtve plutajuće ribe.
A kateteri koje su zabili u mene bez odgovarajućih lijekova
natjerali su me da vrištim
kao što Zemlja plače zbog bušenja.
Za vrijeme druge kemoterapije
moja se majka jako razboljela
i otišla sam je posjetiti.
I u ime povezanosti,
jedina stvar koju je željela prije no što je umrla
jest da je se odvede kući
u njen voljeni Meksički zaljev.
Odveli smo je kući
i molila sam se da ulje ne ispere njenu plažu
prije no što umre.
I na sreću, nije.
I spokojno je umrla na svom omiljenom mjestu.
Nekoliko tjedana kasnije bila sam u New Orleansu,
i jedna divna, duhovna prijateljica
mi je rekla da bi željela za mene napraviti iscjeljenje.
I bila sam počašćena.
Otišla sam u njenu kuću i bilo je jutro,
jutro u kojem se sunce New Orleansa probijalo kroz zastore.
Moja prijateljica je pripremala tu veliku zdjelu,
i rekla sam, „Što je to?“,
a ona je rekla, „To je za tebe.
Cvijeće ga čini lijepim,
med ga čini slatkim“.
A ja sam rekla, „Ali što je vodeni dio?“
i u ime povezanosti,
rekla je, „Oh, to je Meksički zaljev“.
A ja sam rekla, „Naravno da je“.
Zatim je stigla druga žena i sjele su u krug,
a Michaela je kupala moju glavu posvećenom vodom.
I pjevala je -- mislim cijelo tijelo joj je pjevalo.
A druga žena je pjevala
i molile su se za mene i moju majku.
I kako se topao zaljev prelio po mojoj goloj glavi,
shvatila sam da sam držala
ono najbolje i najgore od nas.
Bila je to pohlepa i nesmotrenost
koja je dovela do strašne eksplozije.
Bile su to sve laži koje su rečene
prije i kasnije.
Bio je to med u vodi koji ju je zasladio,
bilo je to ulje od kojeg se razboljelo.
Bila je to moja ćelava glava
kojoj je sada bilo ugodno bez šešira.
Cijela sam se
topila u Mihaelinom krilu.
Bile su to suze koje se nisu vidjele od zaljeva
koje su padale niz obraze.
Konačno je to bilo moje tijelo.
Bila je to tuga
kojoj je toliko trebalo.
Bilo je to pronalaženje mog mjesta
i golema odgovornost
koja dolazi s vezom.
Bio je to neprekidan poražavajući rat u Kongu
i različitost svijeta.
Bile su to žene iz Konga
koje su sada ustajale.
Bila je to moja majka koja je odlazila,
baš u trenu
kada sam se ja rađala.
Bilo je to razumijevanje
da sam došla veoma blizu smrti --
na isti način na koji se Zemlja, naša majka,
jedva drži,
na isti način na koji se 75 posto planeta
teško grebe,
na isti način
da postoji recept za preživljavanje.
Ono što sam naučila
ima veze s pažnjom i izvorima
koje svatko zaslužuje.
Bili to dragi prijatelji
i voljena sestra.
Bili to mudri doktori i napredna medicina
i kirurzi koji znaju što da rade sa svojim rukama.
Bile to potplaćene i veoma voljene medicinske sestre.
Bili to magični iscjelitelji i aromatična ulja.
Bili to ljudi koji dolaze sa činima i ritualima.
Bilo to imanje vizije za budućnost
i nešto za što se možete boriti,
zato što znam da ova borba nije samo moja.
Bilo je tu milijun molitvi.
Tisuću aleluja
i milijuni omova.
Bilo je mnogo ljutnje,
ludog humora,
mnogo pažnje, uvreda.
Bilo je energije, ljubavi i radosti.
Bile su sve te stvari.
Bile su sve te stvari.
Sve te stvari su bile
u vodi, svijetu, u mom tijelu.
(Pljesak)
Ovo su obični predmeti:
satovi, ključevi, češljevi, naočale.
To su stvari koje su
žrtve genocida u Bosni
nosile sa sobom na svoje zadnje putovanje.
Svima su nam poznati ti obični,
svakodnevni predmeti.
Činjenica da su neke od žrtava nosile
osobne predmete kao što su
pasta i četkica za zube
je očit znak da nisu imali pojma
što će im se dogoditi.
Obično bi im rekli da će ih
razmijeniti za ratne zarobljenike.
Ovi predmeti su nađeni
u mnogim masovnim grobnicama 
diljem moje domovine,
i u ovom trenutku, 
forenzičari ekshumiraju tijela
iz novootkrivene masovne grobnice,
20 godina poslije rata.
Vrlo je vjerojatno da je to
najveća dosad otkrivena.
Tijekom četiri godine sukoba
koji su razarali bosansku 
naciju u ranim devedesetima,
oko 30,000 građana, uglavnom civila,
je nestalo, pretpostavlja
se da je ubijeno,
i jos 100,000 je ubijeno
tijekom borbenih akcija.
Većina ih je ubijena
ili na početku rata
ili već pred kraj sukoba,
kad su U.N.-ove sigurne
zone poput Srebrenice
pale u ruke Srpske vojske.
Međunarodni sud
je donio nekoliko presuda
za zločine protiv humanosti i genocid.
Genocid je sustavno i namjerno
uništavanje rasne, političke, vjerske
ili etničke skupine.
Kolko se u genocidu radi o ubijanju
tolko se radi i o 
uništavanju njihove imovine,
njihove kulturne baštine,
i na kraju, same misli
da su ikad postojali.
U genocidu se ne radi samo o ubijanju;
radi se o negiranju identiteta.
Uvijek postoje dokazi –
ne postoji savršen zločin.
Uvijek postoje ostaci stradalih
koji su izdržljiviji od 
njihovih krhkih tijela,
i našeg selektivnog i 
blijedećeg sjećanja na njih.
Ovi predmeti su nađeni
u mnogim masovnim grobnicama,
i glavni cilj ove kolekcije predmeta
je jedinstven proces
identifikacije onih koji su nestali
u prvom genocidu na europskom tlu
nakon Holokausta.
Ni jedno tijelo ne bi 
trebalo ostati neotkriveno
niti neidentificirano.
Jednom nađeni,
ti predmeti koje su žrtve nosile sa sobom
na smaknuće
se pažljivo čiste, analiziraju,
kategoriziraju i spremaju.
Tisuće artefakata je 
spakirano u bijele plastične vrećice
poput onih koje vidite na CSI-u.
Ti predmeti se koriste kao forenzički alat
u vizualnoj identifikaciji žrtava,
ali su također 
vrlo vrijedni forenzički dokazi
u suđenjima za ratne zločine.
Ponekad se pozovu preživjeli
da probaju fizički 
identificirati ove predmete,
ali fizičko pregledavanje je jako teško,
to je neučinkovit i bolan proces.
Jednom kad forenzičari
i doktori i odvjetnici
završe s tim predmetima,
oni postanu siročad ove priče.
Mnogo ih se uništi, vjerovali ili ne,
ili ih jednostavno gurnu na police,
daleko od očiju i od srca.
Prije par godina sam odlučio
fotografirati baš svaki
ekshumirani predmet
kako bi stvorio vizualnu arhivu
koju bi preživjeli lako
mogli pretraživati.
Kao pripovijedač, volim vraćati zajednici.
Volim raditi više od samog dizanja svijesti.
I u ovom slučaju, netko bi mogao
prepoznati ove stvari
ili bar njihove fotografije koje ostaju
kao trajni, nepristrani i točni podsjetnici
onoga što se dogodilo.
U fotografiji se radi o empatiji,
a poznavanje ovih
predmeta garantira empatiju.
U ovom slučaju, ja sam samo alat,
forenzičar, ako želite,
a rezultat je fotografija koja je najbliže
moguće opciji da bude dokument.
Jednom kad sve nestale 
osobe budu identificirane,
samo će raspadajuća tijela u grobovima
i ovi svakodnevni predmeti ostati.
U svoj svojoj jednostavnosti,
ovi su predmeti posljednji zavjet
identitetu žrtava,
zadnji preostali podsjetnik
da su ti ljudi ikad postojali.
Hvala puno.
(Pljesak)
Želio bih vas povesti u drugi svijet.
I želio bih podijeliti
45 godina staru ljubavnu priču
sa siromaštvom,
životom s manje od jednog dolara na dan.
Pohađao sam vrlo elitno, snobovsko,
skupo obrazovanje u Indiji
i to me gotovo uništilo.
Bio sam predodređen
da budem diplomat, učitelj, liječnik --
sve je bilo posloženo.
Iako, ne izgleda tako, bio sam indijski nacionalni prvak u skvošu
tri godine.
(Smijeh)
Cijeli svijet mi je bio na raspolaganju.
Sve mi je bilo na dohvat ruke.
Nisam mogao pogriješiti.
I onda sam iz znatiželje
poželio otići živjeti i raditi
na selu, samo da vidim kako je to.
I tako sam 1965. godine
otišao u Bihar, mjesto najgore oskudice u Indiji
i vidio sam izgladnjelost, smrt,
ljude koji umiru od gladi, i to po prvi put u životu.
Promijenilo mi je život.
Vratio sam se kući,
rekao majci,
"Želio bih živjeti i raditi na selu."
Majka je pala u nesvijest.
(Smijeh)
"Što je ovo?
Cijeli svijet ti je na raspolaganju, nude ti se najbolji poslovi,
i ti želiš otići i raditi na selu?
Mislim, što nije u redu s tobom?"
Rekao sam: " Ne, imao sam najbolje obrazovanje.
Natjeralo me da razmislim.
I želio bih doprinijeti
na svoj način."
"Što bi želio raditi na selu?
Bez posla, bez novca,
bez sigurnosti, bez napredovanja."
Rekao sam: " Hoću živjeti tamo
i kopati bunare pet godina."
"Kopati bunare pet godina?
Pohađao si najskuplju školu i fakultet u Indiji
i želiš kopati bunare slijedećih pet godina?"
Dugo nije razgovarala sa mnom
jer je smatrala da sam iznevjerio obitelj.
Ali tada,
bio sam izložen najneobičnijem znanju i vještinama
koje posjeduju vrlo siromašni ljudi,
a nisu uvrštena u regularno obrazovanje --
koje nikada nije definirano, vrednovano,
primijenjeno u širokoj upotrebi.
I pomislio sam, osnovat ću Bosonogu školu --
školu samo za siromašne.
Ono što siromašni misle da je važno
bit će preneseno u školu.
Otišao sam u to selo po prvi put.
Starješine su došle do mene
i pitali me: " Bježiš li od policije?"
Rekao sam: "Ne."
(Smijeh)
"Pao si na ispitu?"
Rekao sam: "Ne."
"Nisi dobio državni posao?" -- Rekao sam: "Ne."
"Što onda radiš ovdje?
Zašto si ovdje?
Obrazovni sustav u Indiji
usmjerava te prema Parizu, New Delhiju i Zurichu;
što radiš u ovom selu?
Postoji li nešto što nam prešućuješ o sebi?"
Rekao sam: Ne, zaista želim osnovati školu
samo za siromašne.
Ono što siromašni misle da je važno, podučavat će se u ovoj školi."
Onda su mi starješine dale vrlo jasan i mudar savjet.
Rekli su:"Molimo te,
ne dovodi nikoga s diplomom i kvalifikacijama
u svoju školu."
I tako je ovo jedina škola u Indiji
u kojoj, ako imate doktorat ili magisterij,
niste dobrodošli.
Morate biti osoba koja je odustala, nije dovoljno dobra ili neobrazovana
kako bi bili primljeni u našu školu.
Morate raditi svojim rukama.
Morate imati dostojanstvo za fizički rad.
Morate pokazati da imate vještinu koju možete ponuditi zajednici
i osigurati uslugu zajednici.
Tako smo osnovali Bosonogu školu
i promijenili pojam profesionalizma.
Tko je profesionalac?
Profesionalac je osoba
koja ima kombinaciju sposobnosti,
samopouzdanje i vjere.
Osoba koja zna pronaći vodu je profesionalac.
Tradicionalna primalja
je profesionalac.
Tradicionalni kiropraktičar je profesionalac.
Takvih profesionalaca ima diljem svjeta.
Naći ćete ih u svakom nedostupnom selu posvuda u svijetu.
I smatramo da ti ljudi trebaju biti dio regularnog obrazovanja
i pokazati da su znanja i vještine koje posjeduju
univerzalna.
Potrebno ih je upotrijebiti, primjeniti,
potrebno je pokazati vanjskom svijetu --
da su ta znanja i vještine
važna još i danas.
Dakle, Škola djeluje
slijedeći životni stil i princip rada Mahatme Gandhija.
Jedeš na podu, spavaš na podu, radiš na podu.
Nema ugovora, nema pisanih ugovora.
Možete ostati sa mnom 20 godina, ili otići sutra.
I nitko ne može dobiti više od 100$ mjesečno.
Ako dolazite zbog novca, nemojte dolazite u Bosonogu školu.
Ako dolazite zbog rada i izazova,
dođite u Bosonogu školu.
Ovdje želimo da isprobate i kreirate ideje.
Kakvu god ideju imate, dođite i isprobajte je.
Nije važno ako ne uspijete.
Iscrpljeni, u modricama, počinjete ispočetka.
Ovo je jedina škola gdje je učitelj učenik,
a učenik je učitelj.
I to je jedina škola u kojoj se ne izdaje certifikat.
Certificirani ste od zajednice kojoj služite.
Ne treba vam papir koji ćete objesiti na zid
kako biste pokazali da ste inženjer.
Kada tako govorim,
kažu mi:"Pa, pokažite nam što je moguće. Što vi radite?
To su sve gluposti ako ih ne možete primijeniti u praksi."
Izgradili smo prvu Bosonogu školu
1986. godine.
Izgradilo ju je 12 bosonogih arhitekta
koji ne znaju čitati i pisati,
izgrađena je za 1.50$ po kvadratu.
150 ljudi živi i radi tamo.
2002. godine dobili su Nagradu za arhitekturu "Aga Khan".
No ubrzo su posumnjali kako iza svega stoji arhitekt.
Rekao sam:"Da, izradio je nacrte,
ali arhitekti Bosonoge škole izgradili su školu."
Bili smo jedini koji su morali vratiti nagradu od 50.000$,
jer nam nisu vjerovali
i mislili smo da će širiti klevete
o Bosonogim arhitektima Tilonije.
Pitao sam šumara,
utjecajnog, visoko obrazovanog stručnjaka,
"Što možeš izgraditi na ovom mjestu?"
Bacio je jedan pogled na zemljište i rekao:"Zaboravi. Nema šanse.
Nije vrijedno.
Nema vode, kameno zemljište."
Ostao sam malo zatečen.
I rekao:" Dobro. Otići ću do starca u selo
i reći:" Što bih mogao posaditi na ovom zemljištu?"
Smireno me pogledao i rekao,
"Izgradi ovo, izgradi ovo, napravi ovo, i uspjet će."
Ovako danas izgleda.
Otišao sam na krov
i sve su žene rekle:"Makni se odavde.
Muškarci trebaju otići, jer ne želimo s njima dijeliti ovu tehnologiju.
Ovo krov čini vodootpornim."
(Smijeh)
To je malo nerafiniranog šećera, urina
i još nekih sastojaka za koje ne znam.
Ali krov zaista ne prokišnjava.
Nije promočio od 1986.
Ovu tehnologiju žene odbijaju podijeliti s muškarcima.
(Smijeh)
To je jedina škola
koja se u potpunosti napaja solarnom energijom
Sva električna energija dolazi od sunca.
45 kW solarnih ploča na krovu.
I sve radi pomoću sunca slijedećih 25 godina.
Dok god sija sunce,
nećemo imati problema s električnom energijom.
No ljepota je u tome
što je sve instalirao
svećenik, hindu svećenik,
koji ima samo osnovno školovanje,
nikad nije bio u školi, ni na fakultetu.
On zna više o solarnoj energiji
nego itko koga znam bilo gdje u svijetu, garantirano.
Hrana, ako dođete u Bosonogu školu,
kuhana je pomoću solarne energije.
A osobe koje su proizvele to solarno kuhalo
su žene,
nepismene žene,
koje zaista proizvode
najsofisticiranija solarna kuhala.
To je parabolično Sheffler solarno kuhalo.
Nažalost, one su gotovo polovinu Njemice,
tako su precizne.
(Smijeh)
Nikada nećete naći toliko preciznu Indijku.
Apsolutno do zadnjeg inča,
one mogu proizvesti to kuhalo.
I imamo 60 jela dva puta dnevno
solarno kuhana.
Imamo zubaricu,
ona je baka, nepismena zubarica.
Ona se uistinu brine o zubima
7.000 djece.
Bosonoga tehnologija:
Govorim o 1986. -- bez inženjera, arhitekta koji bi to osmislili --
skupljali smo kišnicu s krovova.
Jako je malo vode ostalo neiskorišteno.
Svi su krovovi povezni
podzemnim spremnikom od 400.000 litara
i ni jedna kap ne propadne.
U slučaju 4 godine suše, i dalje bismo imali dovoljno vode na kampusu,
jer skupljamo kišnicu.
60 posto djece ne ide u školu
jer se moraju brinuti o životinjama --
ovcama, kozama --
raditi kućanske poslove.
Pa smo se sjetili započeti
noćnu školu za djecu.
Zbog noćnih škola Talonije,
više od 75.000 djece pohađa te noćne škole.
One su prilagođene potrebama djeteta,
a ne potrebama učitelja.
Što podučavamo u tim školama?
Demokraciju, državljanstvo,
kako biste trebali mjeriti svoje zemljište,
što biste trebali napraviti ako vas uhite,
ili ako vam je životinja bolesna.
To su stvari koje podučavamo u noćnoj školi.
No, sve su škole osvjetljene solarnom energijom.
Svakih pet godina
imamo izbore.
Djeca u dobi od šest do 14 godina
sudjeluju u demokratskom procesu
i biraju premijera.
Premijerka ima 12 godina.
Ujutro čuva 20 koza,
a navečer je premijerka.
Ima svoj kabinet,
ministra obrazovanja, ministra energije i ministra zdravstva.
Oni zbilja upravljaju i nadgledaju
150 škola za 7.000 djece.
Prije pet godina osvojila je Svjetsku Dječju Nagradu
i posjetila Švedsku.
Prvi put je otišla iz svog sela.
Nikada nije vidjela Švedsku.
Nije uopće bila očarana događajima oko nje.
I švedska kraljica, koja je bila tamo,
okrenula se prema meni i rekla: "Možete li pitati dijete odakle joj samopouzdanje?
Ima samo 12 godina,
i nije očarana ničime."
A djevojčica, koja je stajala s njene lijeve strane,
okrene se prema meni i pogleda kraljicu ravno u oči
i kaže: "Molim vas, recite joj da sam premijerka."
(Smijeh)
(Pljesak)
Tamo gdje je postotak nepismenosti jako visok,
koristimo lutkarstvo.
Lutke su naš način komunikacije.
Imamo Jokhima Chachu
starog 300 godina.
On je moj psihoanalitičar. On je moj učitelj.
On je moj doktor. On je moj odvjetnik.
On je moj donator.
On uistinu sakuplja novac,
rješava moje nesuglasice.
On rješava moje probleme u selu.
Ukoliko postoji napetost u selu,
ukoliko se prisutnost djece u školi smanji
ili postoji neslaganje između učtelja i roditelja,
lutka pozove učitelja i roditelja ispred cijelog sela
i kaže: "Rukujte se.
Prisutnost djece u školi ne smije pasti."
Te su lutke
napravljene od recikliranih izvještaja Svjetske Banke.
(Smijeh)
(Pljesak)
Tim decentraliziranim, demistificiranim pristupom
solarno napajanih sela,
pokrili smo cijelu Indiju
od Ladakha do Bhutana --
sva solarno napajana sela
od strane treniranih ljudi.
Otišli smo u Ladakh,
i upitali jednu ženu --
na minus 40, gdje smo morali izaći na krov,
jer nije bilo mjesta, snježni nasipi su bili s obje strane --
i upitali smo tu ženu,
"Kakvu si korist imala
od solarne energije?"
Razmišljala je minutu i rekla,
"Prvi put mogu vidjeti lice svoga muža po zimi."
(Smijeh)
Otišli smo u Afganistan.
U Indiji smo naučili jednu lekciju,
muškarce se ne može trenirati.
(Smijeh)
Muškarci su nemirni,
muškarci su ambiciozni,
oni su kompulzivno mobilni
i svi žele certifikat.
(Smijeh)
Globalno postoji težnja
muškaraca za certifikatom.
Zašto? Zato što žele napustiti selo
i otići u grad, u potrazi za poslom.
Zato smo smislili odlično rješenje:
trenirati bake.
Koji je danas najbolji način komunikacije
u svijetu?
Televizija? Ne.
Telegraf? Ne.
Telefon? Ne.
Reci ženi.
(Smijeh)
(Pljesak)
I tako smo otišli po prvi put u Afganistan,
i izabrali tri žene
i rekli, "Želimo ih odvesti u Indiju."
One su rekle; "Nemoguće. Ne izlaze niti iz svojih soba,
a vi biste ih vodili u Indiju."
Rekao sam. "Napravit ću iznimku. Povest ću i muževe s njima."
I tako sam poveo i muževe.
Naravno, žene su bile mnogo inteligentnije od njih.
Kako smo u 6 mjeseci
promijenili te žene?
Znakovnim jezikom.
Ne koristite pisanu riječ.
Ne koristite izgovorenu riječ.
Koristite znakovni jezik.
I u tih 6 mjeseci
one mogu postati solarne inženjerke.
Vrate se kući i solarno napajaju svoja sela.
Jedna se žena vratila kući
i postavila solarno napajanje u prvom selu,
otvorila radionicu --
prvo selo sa solarnim napajanjem ikada u Afganistanu
produkt je triju žena.
Ta je žena
neobična baka.
Stara 55 godina, u moje je ime solarnom energijom opskrbila 200 kuća u Afganistanu.
I nisu se urušile.
Čak je otišla porazgovarati s odjelom inženjeringa u Afganistanu
i rekla je šefu odjela
razliku između izmjenične i istosmjerne struje.
On to nije znao.
Te su tri žene podučile još 27 žena
i solarno opskrbile 100 sela u Afganistanu.
Otišli smo u Afriku,
i učinili istu stvar.
Sve te žene sjede za istim stolom, iz osam, devet zemalja,
sve međusobno čavrljaju, a uopće se ne razumiju,
zato što govore različitim jezikom.
No njihov je govor tijela odličan.
Međusobno razgovaraju
i uistinu postaju solarne inženjerke.
Otišao sam u Sierra Leone,
a tamo je bio jedan ministar koji se vozio po mrklom mraku --
i ugledao selo.
Zaustavio se i otišao u selo, govoreći, "Dakle, koja je priča?"
Oni su rekli, "Radi se o dvije bake ..."
"Bake?" Ministar nije mogao vjerovati što se događa.
"Kamo su otišle?" "Otišle su do Indije i nazad."
Odmah je otišao do predsjednika.
Rekao je, "Znate li da postoji selo opremljeno solarnom energijom u Sierra Leoni?"
Ovaj je rekao, "Ne." Slijedeći dan je pola kabineta otišlo vidjeti bake.
"Koja je priča."
Pozvao me i rekao, "Možeš li istrenirati 150 baka?"
Rekao sam, "Ne mogu, gospodine predsjedniče.
Ali one mogu. Bake mogu."
I tako mi je izgradio prvi Bosonogi centar za obuku u Sierra Leonu.
I 150 baka je prošlo obuku u Sierra Leonu.
Gambia:
otišli smo izabrati baku iz Gambije.
Otišli smo do jednog sela.
Već sam znao koju bih ženu želio povesti.
Zajednica se sastala i rekla, "Uzmi ove dvije žene."
Rekao sam, "Ne , želim povesti ovu ženu."
Oni su rekli, "Zašto? Ona ne zna jezik. Ne poznaješ ju."
Rekao sam, "Sviđa mi se njen govor tijela. Sviđa mi se način na koji govori."
"Težak suprug; nije moguće."
Pozvao sam muža, on stigao,
razmetljiv, političar, s mobitelom u ruci. "Nemoguće."
"Zašto?" "Žena, pogledaj je kako je lijepa."
Rekao sam, "Da, veoma je lijepa."
"Što će se dogoditi ako pobjegne s Indijcem?"
To mu je bio najveći strah.
Rekao sam, "Bit će sretna. Javljat će ti se mobitelom."
Otišla je kao baka
i vratila se kao tigrica.
Izašla je iz aviona
i održala govor pred novinarima kao da je veteran.
Odradila je nacionalne novinare
i bila je zvijezda.
I kada sam se vratio nakon 6 mjeseci, rekao sam, "Gdje ti je suprug?"
"Ma negdje. Nije bitno."
(Smijeh)
Priča o uspjehu.
(Smijeh)
(Pljesak)
Završio bih time
da mislim kako ne trebate tražiti rješenja izvana.
Tražite rješenja iznutra.
I slušajte ljude koji imaju rješenja pred vama.
Ima ih diljem svijeta.
Nemojte se brinuti.
Ne slušajte Svjetsku Banku, slušajte ljude oko sebe.
Oni imaju sva rješenja svijeta.
Završit ću citatom Mahatme Gandhija.
"Najprije vas ignoriraju,
onda vam se smiju,
onda se bore s vama,
onda pobjedite."
Hvala vam.
(Pljesak)
Koliko vas je moralo ispuniti neku vrstu mrežnog obrasca
gdje su vas tražili da čitate iskrivljeni niz znakova poput ovog?
Koliko vas smatra ovo stvarno, stvarno dosadnim?
U redu, izvanredno. Ja sam to izmislio.
(Smijeh)
Ili sam bio jedan od ljudi koji su to napravili.
Ta se stvar zove Captcha.
I razlog zbog kojeg je tu jest da ste vi, entitet koji ispunjava obrazac,
doista čovjek, a ne neka vrsta kompjuterskog programa
napisana da podnosi obrazac milijune i milijune puta.
Ona djeluje zato što ljudi,
barem oni koji nemaju oštećen vid,
nemaju problema s čitanjem tih iskrivljenih vijugavih znakova,
dok to kompjutorski programi jednostavno još ne mogu tako dobro.
Npr., u slučaju Ticketmastera,
razlog zbog kojeg morate tipkati te iskrivljene znakove
jest da se spriječe preprodavači da napišu program
koji može kupiti milijune ulaznica, dvije odjednom.
Captche se koriste na cijelom Internetu.
I budući da se koriste tako često,
puno puta precizan niz nasumičnih znakova koje vidi korisnik
nije tako sretan.
Ovo je primjer Yahooove stranice za registraciju.
Nasumični znakovi koji se pokazuju korisniku
bili su W, A, I, T, koji, naravno, sriču riječ (čekaj).
No najbolji dio je poruka
koju je Yahooov odjel za pomoć dobio oko 20 minuta kasnije.
Tekst: "Upomoć! Čekam već 20 minuta, i ništa se ne događa."
(Smijeh)
Ovaj je čovjek mislio da mora čekati.
Ovo, naravno, nije tako loše kao ovaj jadnik.
(Smijeh)
Projekt Captcha je nešto što smo napravili ovdje na sveučilištu Carnegie Mellon prije 10 godina,
i otada se koristi posvuda.
Sad ću govoriti o projektu koji smo napravili prije nekoliko godina,
nešto nalik sljedećoj evoluciji Captche.
Ovo je projekt koji nazivamo reCaptcha,
što je nešto što smo započeli ovdje na Carnegie Mellonu,
zatim smo to pretvorili u malu tvrtku.
I nakon godine i pol,
Google je zapravo kupio ovu tvrtku.
Reći ću vam što je pokrenuo ovaj projekt.
Dakle, ovaj projekt je krenuo od sljedeće realizacije:
Ispada da otprilike 200 milijuna Captcha
tipkaju ljudi svaki dan diljem svijeta.
Kad sam prvi put čuo za to, bio sam poprilično ponosan na sebe.
Mislio sam, pogledaj na utjecaj koje je imalo moje istraživanje.
Ali zatim sam se počeo osjećati loše.
Evo o čemu se radi, svaki put kad tipkate Captchu,
u biti gubite 10 sekundi svog vremena.
I ako to umnožite s 200 milijuna,
dobivate da čovječanstvo u cijelom gubi oko 500.000 sati svaki dan
tipkajući te dosadne Captche.
I tad sam se počeo osjećati loše.
(Smijeh)
I tad sam počeo razmišljati, pa, naravno, ne možemo se samo riješiti Captchi,
zato što sigurnost Mreže na neki način ovisi o njima.
Ali zatim sam počeo razmišljati, postoji li bilo koji način na koji možemo upotrijebiti ovaj trud
za nešto što je dobro za čovječanstvo?
Gledajte, evo o čemu se radi.
Dok tipkate Captchu, tijekom tih 10 sekundi,
vaš mozak radi nešto nevjerojatno.
Vaš mozak radi nešto što kompjuteri još ne mogu.
Pa, možete li napraviti koristan posao za tih 10 sekundi?
Drugim riječima,
postoji li neki grdan problem koji kompjuteri još ne mogu riješiti,
ali možemo podijeliti na sićušne dijelove od 10 sekundi
tako da svaki put kad netko rješava Captchu
riješi i mali dio ovog problema?
I odgovor na to je "da", i to upravo radimo.
Ono što možda ne znate je da danas, dok tipkate Captchu,
ne samo da se identificirate kao čovjek,
nego nam također zapravo pomažete digitalizirati knjige.
Objasnit ću vam kako to funkcionira.
Postoji puno projekata koji pokušavaju digitalizirati knjige.
Google ima jedan. Internetski arhiv ima jedan.
Amazon, sad s Kindleom, pokušava digitalizirati knjige.
U osnovi to funkcionira na način da
započinjete sa starom knjigom.
Vidjeli ste te stvari, točno? Poput knjige?
(Smijeh)
Započinjete s knjigom, zatim ju skenirate.
Sad, skeniranje knjige je
kao da snimate digitalnu fotografiju svake stranice knjige.
Daje vam sliku za svaku stranicu knjige.
Ovo je slika s tekstom za svaku stranicu knjige.
Slijedeći je korak u postupku
taj da kompjuter mora biti kadar dešifrirati sve riječi u toj slici.
Koristeći tehnologiju OCR,
optičko prepoznavanje znakova,
koja snima sliku teksta
i pokušava odgonetnuti koji je tekst unutra.
Sad, OCR nije savršen.
Posebno za starije knjige
gdje je tinta izblijedjela i stranice su požutjele,
OCR ne može prepoznati puno riječi.
Npr., stvari koje su bile napisane prije više od 50 godina,
kompjuter ne može prepoznati oko 30 posto riječi.
Ono što sad radimo jest
uzimanje svih riječi koje kompjuter ne može prepoznati
i davanje ljudima da ih čitaju za nas
dok tipkaju Captchu na Internetu.
Sljedeći put kad tipkate Captchu, te riječi koje tipkate
su zapravo riječi koje dolaze iz knjiga koje se digitaliziraju
koje kompjuter nije mogao prepoznati.
I sad, razlog zbog kojeg danas imamo dvije riječi umjesto jedne
jest taj što je, vidite, jedna od riječi
riječ koju je sustav tek dobio iz knjige,
nije znao što je, i namjerava je prikazati vama.
Ali kako ne zna odgovor na nju, ne može ju ocijeniti za vas.
Dakle, dajemo vam drugu riječ,
za koju sustav zna odgovor.
Ne govorimo vam koja je koja, i kažemo da utipkate obje.
I ako utipkate pravilnu riječ
za onu koju sustav već zna odgovor,
pretpostavlja da ste čovjek,
i također dobiva neku sigurnost da ste utipkali drugu riječ pravilno.
I ako ponovimo taj proces s 10 različitih ljudi
i svi se slože oko toga što je nova riječ,
tad mi dobivamo još jednu riječ točno digitaliziranu.
Evo kako sustav funkcionira.
I u osnovi, otkad smo ga objavili prije tri ili četiri godine,
puno se mrežnih mjesta počelo prebacivati
sa stare Captche gdje su ljudi gubili vrijeme
na novu Captchu gdje ljudi pomažu digitalizirati knjige.
Npr., Ticketmaster.
Svaki put kad kupite ulaznicu na Ticketmasteru, pomažete digitalizirati knjigu.
Facebook: Svaki put kad dodate prijatelja ili bocnete nekog,
pomažete digitalizirati knjigu.
Twitter i oko 350.000 drugih mjesta koriste reCaptchu.
I u stvari, broj mjesta koji koriste reCaptchu je tako visok
da je broj riječi koje digitaliziramo na dan, stvarno, stvarno velik.
To je oko 100 milijuna na dan,
što je ekvivalent oko dva i pol milijuna knjiga godišnje.
I sve rade s jednom po jednom riječju
samo ljudi koji tipkaju Captchu na Internetu.
(Pljesak)
Naravno,
budući da obrađujemo toliko riječi na dan,
mogu se dogoditi smiješne stvari.
I to je posebno istinito zato što sada dajemo ljudima
dvije nasumično izabrane engleske riječi jednu pokraj druge.
Pa se mogu dogoditi smiješne stvari.
Npr., prikazali smo ovu riječ.
To je riječ "Christians" (kršćani); sve je u redu s njom.
Ali ako ju prikažete zajedno s drugom nasumično odabranom riječi,
loše se stvari mogu dogoditi.
Pa dobivamo ovo. (Tekst: loši kršćani)
Ali još je gore, zato što se određena mrežna mjesta gdje smo ovo pokazali
zapravo nazivaju Poslanstvo Kraljevstva Božjeg.
(Smijeh)
Joj.
(Smijeh)
Evo još jednog stvarno lošeg.
JohnEdwards.com
(Tekst: Damn liberal - prokleti liberal)
(Smijeh)
Nastavljamo vrijeđati ljude na sve strane svaki dan.
Naravno, ne vrijeđamo samo ljude.
Evo o čemu se radi, budući da prikazujemo dvije nasumično izabrane riječi,
zanimljive se stvari mogu dogoditi.
Ovo je zapravo dovelo do
stvarno velikog internetskog fenomena
u kojem su sudjelovali deseci tisuća ljudi,
koji se naziva umjetnost Captcha.
Siguran sam da su neki od vas čuli za to.
Evo kako funkcionira.
Zamislite da ste na Internetu i vidite Captchu
za koju mislite da je pomalo neobična,
kao ova Captcha. (Tekst: nevidljivi toster)
Ono što bi trebali učiniti jest snimiti sadržaj ekrana.
Zatim, naravno, ispunite Captchu
zato što nam pomažete digitalizirati knjige.
Ali zatim, prvo snimite sadržaj ekrana,
i zatim nacrtate nešto što ima veze s tim.
(Smijeh)
Tako to funkcionira.
Postoje deseci tisuća takvih.
Neke od njih su stvarno ljupke. (Tekst: stisnuti ga)
(Smijeh)
Neke od njih su smiješnije.
(Tekst: napušeni osnivači)
(Smijeh)
A neki od njih,
kao "paleontološki shvisle",
imaju Snoop Dogga.
(Smijeh)
U redu, ovo je moj najdraži broj reCaptche.
Ovo je najdraža stvar koju volim u cijelom ovom projektu.
Ovo je broj određenih ljudi
koji su nam pomogli digitalizirati najmanje jednu riječ iz knjige putem reCaptche.
750 milijuna,
što je malo preko 10 posto svjetske populacije,
pomoglo nam je digitalizirati ljudsko znanje.
Upravo brojevi poput ovih motiviraju moju istraživačku agendu.
Dakle, pitanje koje motivira moje istraživanje glasi:
ako pogledate velika ljudska dostignuća,
te doista velike stvari
koje je čovječanstvo steklo zajedno i učinilo povijesno --
kao npr., gradnja egipatskih piramida
ili Panamskog kanala
ili slanje čovjeka na Mjesec --
zanimljiva je činjenica
da su sve napravljene s otprilike istim brojem ljudi.
Čudno je; sve su napravljene s oko 100.000 ljudi.
I razlog je tomu taj što je, prije Interneta,
koordinacija više od 100.000 ljudi,
a da i ne spominjem njihovo plaćanje, bilo u osnovi nemoguće.
Ali sad s Internetom, upravo sam vam pokazao projekt
gdje nam je 750 milijuna ljudi
pomoglo digitalizirati ljudsko znanje.
Pa pitanje koje motivira moje istraživanje glasi,
ako možemo poslati čovjeka na Mjesec sa 100.000,
što možemo učiniti sa 100 milijuna?
Na temelju ovog pitanja,
imamo puno različitih projekata na kojima radimo.
Reći ću vam nešto o jednom zbog kojeg sam najviše uzbuđen.
To je nešto na čemu smo napola tiho radili
zadnju godinu i pol.
Još nije pokrenut. Naziva se Duolingo.
Budući da još nije pokrenut, pssst!
(Smijeh)
Da, vjerujem vam da ćete to učiniti.
Ovo je projekt. Evo kako je počeo.
Počeo je s pitanjem koje sam postavio svojem diplomiranom studentu,
Severinu Hackeru.
Ok, ovo je Severin Hacker.
Dakle, postavio sam pitanje svojem studentu.
Uzgred budi rečeno, dobro ste me čuli;
njegovo je prezime Hacker.
Postavio sam mu pitanje:
Kako pridobiti 100 milijuna ljudi
da prevode Mrežu na sve veće jezike besplatno?
Ok, ima puno stvari koje se mogu reći o ovom pitanju.
Prvo, prevoditi Mrežu.
Trenutno je Mreža podijeljena na brojne jezike.
Velik dio je na engleskom.
Ako imalo ne znaš engleski, ne možeš joj pristupiti.
Ali postoje veliki dijelovi na drugim jezicima,
i ako ne znaš te jezike, ne možeš joj pristupiti.
Želio bih prevesti svu Mrežu, ili barem većinu Mreže,
na svaki veći jezik.
Dakle, to bih želio napraviti.
Sad, neki od vas bi mogli reći, zašto ne možemo upotrijebiti kompjutore da prevode?
Zašto ne možemo upotrijebiti automatski prijevod?
Automatski prijevod danas počinje prevoditi tu i tamo neke rečenice.
Zašto ga ne možemo upotrijebiti da prevedemo cijelu Mrežu?
Pa, problem je u tome da još uvijek nije dovoljno dobar
i najvjerojatnije neće biti 15 do 20 godina.
Radi puno grešaka.
Čak i kad ne griješi,
budući da radi tako puno grešaka, ne znate da li da mu vjerujete ili ne.
Pokazat ću vam jedan primjer
nečega što je bilo prevedeno sa strojem.
Zapravo je to bio post na forumu.
Netko je pokušavao postaviti pitanje o JavaScriptu.
Preveden je s japanskog na engleski.
Pustit ću vas da pročitate.
Ova osoba počinje se ispričavati
zbog činjenice da je prevedeno kompjuterom.
Pa će sljedeća rečenica biti uvod u pitanje.
On samo objašnjava nešto.
Zapamtite, ovo je pitanje o JavaScriptu.
(Tekst: Na često, jarac-vrijeme instalira greška je izbljuvak.)
(Smijeh)
Zatim dolazi prvi dio pitanja.
(Tekst: Koliko puta kao vjetar, štap, i zmaj?)
(Smijeh)
Zatim dolazi moj omiljeni dio pitanja.
(Tekst: Ovo uvreda očevom kamenju?)
(Smijeh)
Zatim dolazi kraj, moj najdraži dio cijele stvari.
(Tekst: Molim ispričati se za vašu glupost. Ima mnogo hvala vam.)
(Smijeh)
Ok, kompjuterski prijevod, još nije dovoljno dobar.
Nazad k pitanju.
Trebamo ljude da prevode cijelu Mrežu.
Dakle, sljedeće pitanje koje bi mogli imati glasi,
pa zašto ne možemo samo platiti ljudima da to učine?
Možemo platiti profesionalnim prevoditeljima da prevedu cijelu Mrežu.
Mogli bi to učiniti.
Na žalost, bilo bi ekstremno skupo.
Npr., prijevod malenog, malenog dijela cijele Mreže, Wikipedie,
na jedan drugi jezik, španjolski.
Wikipedia postoji na španjolskom,
ali je jako mala u usporedbi s veličinom na engleskom.
Iznosi oko 20 posto veličine na engleskom.
Da smo željeli prevesti ostalih 80 posto na španjolski,
koštalo bi nas najmanje 50 milijuna dolara --
i to kod najiskorištenije, najiznajmljivačke zemlje koja postoji.
Bilo bi vrlo skupo.
Dakle, ono što želimo jest pridobiti 100 milijuna ljudi
da prevode Mrežu na svaki veći jezik
besplatno.
Ako je ovo to što želite učiniti,
vrlo brzo ćete shvatiti da ćete naletjeti na dvije prilično velike prepreke,
dvije velike poteškoće.
Prva je nedostatak bilingvista.
Pa čak ni ne znam
postoji li 100 milijuna ljudi koji koriste Mrežu
koji su dovoljno bilingvalni da nam pomognu prevoditi.
To je velik problem.
Drugi problem na koji ćete naići jest nedostatak motivacije.
Kako ćemo motivirati ljude
da ustvari prevode Mrežu besplatno?
Inače moraš platiti ljudima da to naprave.
Kako ćemo ih motivirati da to naprave besplatno?
Kad smo započinjali razmišljati o tome, zaustavile su nas ove dvije stvari.
Ali tad smo shvatili da ustvari postoji način
da riješimo oba problema istom solucijom.
Postoji način da se ubiju dvije muhe jednim udarcem.
A to je da se transformira prevođenje
na nešto što milijuni ljudi žele učiniti,
što također pomaže kod problema s nedostatkom bilingvista,
a to je učenje jezika.
Ispada da danas,
postoji preko 1,2 milijarde ljudi koji uče strani jezik.
Ljudi doista, doista žele učiti strani jezik.
I to nije samo zato što ih se tjera na to u školi.
Npr., samo u Sjedinjenim Državama,
ima preko pet milijuna ljudi koji su platili više od 500 dolara
za softver za učenje novog jezika.
Pa ljudi doista, doista žele naučiti novi jezik.
Dakle, ono na čemu smo radili zadnju godinu i pol je novo mrežno mjesto --
Duolingo --
gdje je osnovna ideja da ljudi uče novi jezik besplatno
dok istovremeno prevode Mrežu.
I u osnovi uče dok prevode.
Način na koji ovo funkcionira
jest da kad god ste samo početnik, dajemo vam vrlo, vrlo jednostavne rečenice.
Postoji, naravno, puno vrlo jednostavnih rečenica na Mreži.
Dajemo vam vrlo, vrlo jednostavne rečenice
zajedno s onim što svaka riječ znači.
I kako ih prevodite, i dok gledate kako ih drugi ljudi prevode,
počinjete učiti jezik.
I kako postajete sve više napredni,
dajemo vam sve složenije rečenice na prijevod.
Ali cijelo vrijeme, učite dok prevodite.
Sad, luda stvar u svezi s ovom metodom
jest da ona doista funkcionira.
Prvo, ljudi doista, doista uče jezik.
Uglavnom smo završili s izradom, sada ga testiramo.
Ljudi doista mogu naučiti jezik s njim.
I uče ga gotovo jednako dobro kao s vodećim softverom za učenje jezika.
Pa ljudi doista nauče jezik.
I ne samo da ga nauče jednako dobro,
zapravo je puno zanimljivije.
Zato što s Duolingom ljudi zapravo uče sa stvarnim sadržajem.
U suprotnosti s učenjem s izmišljenim rečenicama,
ljudi uče sa stvarnim sadržajem koji je po sebi zanimljiv.
Pa ljudi stvarno uče jezik.
Ali možda što je još veće iznenađenje,
prijevodi koje dobivamo od ljudi koji koriste mjesto,
iako su samo početnici,
prijevodi koje dobivamo su jednako točni kao oni profesionalnih prevoditelja,
što vrlo iznenađuje.
Pokazat će vam jedan primjer.
Ovo je rečenica prevedena s njemačkog na engleski.
Na vrhu je njemački.
U sredini je prijevod na engleski
profesionalnog prevoditelja engleskog jezika
kojeg smo platili 20 centi za riječ za ovaj prijevod.
Na dnu je prijevod korisnika Duolinga,
od kojih ni jedan nije znao njemački
prije nego što su počeli koristiti mjesto.
Možete vidjeti da je prilično savršen.
Naravno, izveli smo trik
da napravimo prijevode jednako dobrima kao one profesionalnih prevoditelja.
Kombinirali smo prijevode više početnika
da dobijemo kvalitetu jednog profesionalnog prevoditelja.
Iako kombiniramo prijevode,
mjesto zapravo može prevoditi prilično brzo.
Pokazat ću vam
koje su naše procjene koliko brzo možemo prevesti Wikipediu
s engleskog na španjolski.
Zapamtite, to je vrijednost od 50 milijuna dolara.
Da smo htjeli prevesti Wikipediu na španjolski,
napravili bismo to u pet tjedana sa 100.000 aktivnih korisnika.
I mogli smo to napraviti za otprilike 80 sati s milijun aktivnih korisnika.
Budući da su svi projekti na kojima je radila moja grupa dosad pridobili milijune korisnika,
nadamo se da ćemo biti u mogućnosti prevoditi
ekstremno brzo s ovim projektom.
Ono što me najviše uzbuđuju kod Duolinga
jest to da omogućuje pošteni poslovni model za učenje jezika.
Evo o čemu se radi:
Sadašnji poslovni model za učenje jezika sastoji se u tome da
učenik plaća,
i posebno, učenik plaća Rosetti Stone 500 dolara.
(Smijeh)
To je sadašnji poslovni model.
Problem je s tim poslovnim modelom u tome
da 95 posto svjetske populacije nema 500 dolara.
To je krajnje nepošteno prema siromašnima.
Ovo je u potpunosti podređeno bogatima.
Sad, u Duolingu,
zato što, dok učite
vi zapravo stvarate vrijednost, prevodite stvari --
za koje bi npr.mogli platiti nekoga za prijevod.
Ovo je način na koji bi to mogli unovčiti.
Budući da ljudi stvaraju vrijednost dok uče,
ne moraju plaćati novcem, oni plaćaju svojim vremenom.
Magična je stvar u tome da plaćaju svojim vremenom,
ali to je vrijeme koje bi ionako potrošili
učeći jezik.
Dakle, lijepa stvar u svezi s Duolingom je u tom što, mislim, omogućuje pošten poslovni model --
onaj koji ne diskriminira siromašne ljude.
Ovo je stranica. Hvala vam.
(Pljesak)
Ovo je stranica.
Još nije pokrenuto,
ali ako odete tamo, možete se upisati da budete dio naše probne verzije,
koja će najvjerojatnije početi za tri do četiri tjedna.
Još uvijek nismo pokrenuli Duolingo.
Uzgred budi rečeno, ja sam taj koji govori,
ali zapravo Duolingo je rad stvarno fenomenalnog tima, od kojeg su neki ovdje.
Hvala vam.
(Pljesak)
Koliko vas se osjeća potpuno ugodno
nazvati se vođom?
Vidite, postavljao sam to pitanje diljem cijele zemlje
i gdje god to pitam, nije važno gdje,
postoji uvijek veliki dio publike 
koji ne želi podići ruku.
Shvatio sam da smo vodstvo učinili
nečim što je veće od nas.
Nečim što je iznad nas.
Kao da je riječ o mijenjanju svijeta.
Uzeli smo tu titulu vođe i odnosimo se prema njoj
kao da je ona nešto što ćemo jednog dana zaslužiti,
ali kada bismo si ju uzeli sada, značilo bi da smo
arogantni i umišljeni do razine kada se
više ne osjećamo ugodno.
Ponekad me brine što trošimo toliko vremena
slaveći nevjerojatne stvari koje malo tko može učiniti,
da smo se uvjerili kako su one
jedine vrijedne slavljenja, i počeli smo
manje cijeniti ono što možemo činiti svaki dan, a u
trenucima kada doista jesmo vođe
ne dozvoljavamo si preuzimanje zasluge za to
i ne dozvoljavamo si da se osjećamo dobro zbog toga.
Imao sam dovoljno sreće da tijekom zadnjih
10 godina radim s nevjerojatnim ljudima
koji su mi pomogli promijeniti definiciju vodstva na način
koji mislim da me učinio sretnijim.
U kratkom vremenu koje danas imam, želim s vama podjeliti
priču koja je vjerojatno najzaslužnija za tu promjenu definicije.
Radio sam na sveučilištu, malom sveučilištu koje se zvalo
Maunt Alison University smješteno u
Sackville-u, New Brunswick (Kanada)
i zadnji dan koji sam radio tamo, prišla mi je djevojka
i rekla:    "Sjećam se prvog trenutka kada sam vas upoznala."
Onda mi je ispričala priču koja se dogodila 4 godine ranije.
Rekla je: "Dan prije nego što sam se upisala na sveučilište,
bila sam u hotelskoj sobi s mamom i tatom
i bila sam tako uplašena i tako uvjerena da ja to ne mogu,
da nisam spremna za sveučilište, da sam
jednostavno briznula u plač.
Moji mama i tata bili su nevjerojatni. Rekli su:
"Gle, znamo da se bojiš, ali idemo sutra.
Idemo prvi dan i ako u bilo kojem trenutku
osjetiš da ti to ne možeš,    to je
u redu, samo nam reci,
odvest ćemo te kući. Volimo te bez obzira na sve."
Rekla je: " Tako sam otišla sljedećeg dana
i stajala u redu za upise,
gledala sam oko sebe i jednostavno 
znala da ja to ne mogu.
Znala sam da nisam spremna. Da moram odustati."
Rekla je: "Donijela sam odluku i čim sam ju donijela
doživjela sam nevjerojatan osjećaj mira.
Okrenula sam se prema mami i tati da im kažem
da moramo ići doma i baš u tome trenutku,
Vi ste izašli iz zgrade Studentskog Zbora
noseći najgluplji šešir koji sam vidjela u životu." (Smijeh)
"Bilo je super.
Imali ste veliki natpis na kojem
je pisalo Shinerama
što znači Studenti protiv cistične fibroze,"
-dobrotvorna ustanova za koju radim već godinama-
" i imali ste kantu punu lizalica.
Šetali ste i djelili lizalice
ljudima u redu i pričali o Shinerami.
Odjednom, došli ste do mene i samo ste se zaustavili
i buljili ste. Bilo je jezivo." (Smijeh)
Ova cura ovdje zna o čemu govorim. (Smijeh)
"Onda ste pogledali dečka koji je stajao do mene,
nasmiješili ste se, posegnuli u kantu, izvadili
lizalicu, pružili je prema njemu i rekli:
"Moraš dati ovu lizalicu predivnoj 
djevojci koja stoji pokraj tebe."
I priča dalje:" Nisam nikad u životu vidjela da nekom tako brzo postane tako jako neugodno."
Pocrvenio je i uopće nije htio pogledati prema meni.
Samo je ovako nekako ispružio lizalicu." (Smijeh)
"Bilo mi je tako žao lika da sam uzela lizalicu
i čim sam je uzela, Vi ste imali 
taj nevjerojatno ozbiljan
izraz lica i pogledali ste moju mamu i mog tatu
i rekli ste: "Pogledajte to. Pogledajte.
Prvi dan daleko od kuće, a već uzima slatkiše
od nepoznate osobe?!" (Smijeh)
Rekla je: "Svi su se počeli smijati. 
Nekoliko metara dalje
u svim smjerovima ljudi su se smijali.
I znam da je ovo sladunjavo i ne znam
ni zašto vam to govorim,
ali u tome trenutku kada su se svi smijali,
znala sam da ne bi trebala odustati.
Znala sam da sam ondje gdje trebam biti
i znala sam da sam doma, a nisam
s vama progovorila
ni jednom u 4 godine od tog dana,
ali sam čula da odlazite
i morala sam doći do vas i reći vam
da ste bili izuzetno važna osoba u mom životu i da ćete mi nedostajati. Sretno."
Ona se udaljava, a ja ne mogu vjerovati.
Udaljila se otprilike dva metra od mene, 
okrenula se, nasmiješila
i rekla: "Vjerojatno biste trebali znati i ovo.
Još uvijek hodam s tim likom, 4 godine poslije." (Smijeh)
Godinu i pol nakon što sam se odselio u Toronto
dobio sam pozivnicu za njihovo vjenčanje.
Evo što je začuđujuće. Uopće se toga ne sjećam.
Nemam sjećanja vezanih za taj trenutak,
a pretražio sam sva sjećanja, jer je smiješno
i trebao bi se sjećati toga, a ne sjećam se.
To je bio iznenađujući, spoznajni trenutak za mene
da vjerojatno najveći utjecaj koji sam imao na nečiji život
trenutak zbog kojeg je djevojka prišla
strancu 4 godine kasnije i rekla:
"Bili ste izuzetno važna osoba u mom životu,"
je trenutak kojeg se ni ne sjećam.
Koliko vas ima "Lizalica" trenutak,
trenutak u kojem je netko rekao ili učinio nešto
za što mislite da je istinski učinilo vaš život boljim?
Dobro. Koliko vas je reklo toj osobi da su to učinili?
Vidite, zašto ne? Slavimo rođendane,
gdje sve što morate napraviti je ne 
umrijeti 365 dana (Smijeh)
dok ljude koji su poboljšali naš život pustimo
da hodaju okolo i to ni ne znaju.
A svaki od vas, svaki od vas
je bio katalizator za takav trenutak.
Učinili ste nečiji život boljim, nečim što
ste rekli ili napravili, a ako mislite da niste,
razmislite o svim rukama koje se 
nisu digle kad sam postavio to pitanje.
Vi ste samo jedan od ljudi kojima to nitko nije rekao.
Tako je zastrašujuće razmišljati o
nama kao tako moćnima.
Može biti strašno razmišljati da toliko možemo značiti
drugim ljudima, jer dok vodstvo
smatramo nečim većim od nas,
nečim iznad nas,
dok mislimo da se radi o mijenjanju svijeta,
dajemo si opravdanje da ga ne očekujemo
svaki dan od nas samih i jedni od drugih.
Marianne Williamson je rekla: "Naš najveći 
strah nije da smo neadekvatni.
Naš najveći strah je da smo neizmjerno moćni.
Naše je svjetlo, a ne naša tama ono što nas plaši."
A moj poziv na akciju danas je
da moramo prijeći preko toga.
Moramo pobijediti strah kako izvanredno moćni
možemo biti u životima drugih.
Moramo prijeći preko toga kako
bismo mogli krenuti dalje,
kako bi naša mlađa braća i sestre,
a jednoga dana i naša djeca
-ili naša djeca sada- mogla gledati i početi cijeniti
utjecaj koji možemo imati na živote drugih
više nego novac, moć, titule i utjecaj.
Moramo promjeniti definiciju vodstva na način da se radi o ovakvim "Lizalica" trenucima,
koliko ih stvorimo, koliko smo ih svjesni,
koliko ih proslijedimo i za koliko njih kažemo hvala.
Jer, od vodstva smo učinili
kao da je riječ o mijenjanju svijeta,
a svijeta nema. Postoji tek 6 milijardi 
razumijevanja svijeta,
i promijenite li razumijevanje svijeta jedne osobe,
njeno razumijevanje onoga za što je sve sposobna,
razumijevanje koliko je ljudima do nje stalo,
razumijevanje toga koliko snažan promicatelj
promjene može biti u ovome svijetu,
izmijenili ste sve.
Ako tako uspijemo pojmiti vodstvo,
tj. uspijemo li tako redefinirati vodstvo,
mislim da možemo promijeniti sve.
To je jednostavna zamisao,
ali ne mislim da je malena,
i želim vam od srca svima zahvaliti
što ste mi dopustili da je danas podijelim s vama.
Ovdje sam kako bih pridobio muškarce
za podršku ravnopravnosti spolova.
(Bodrenje)
Čekaj, što?
Kakve muškarci veze imaju
s ravnopravnosti spolova?
Ono se tiče žena, zar ne?
Ipak se riječ "spol" tiče žena.
Zapravo, ja ovdje govorim
kao bijelac srednje klase.
Nisam uvijek bio bijelac srednje klase.
Za mene je sve to započelo prije
tridesetak godina kad sam bio na studiju
i nekolicina nas studenata
jednog smo se dana okupili
i rekli - gle, dogodila se pomama
za pisanjem i razmišljanjem
o feminističkoj teoriji,
ali još uvijek nema kolegija o njoj.
Učinili smo ono što studenti najčešće rade
u takvoj situaciji.
Rekli smo - dobro, organizirajmo
grupu za učenje.
Pročitat ćemo tekst, raspravljati o njemu,
održati večeru na koju će
svatko donijeti ponešto.
(Smijeh)
Svaki tjedan smo se 11 žena
i ja sastajali.
(Smijeh)
Pročitali bismo nešto o teoriji feminizma
i razgovarali o tome.
Tijekom jednog od razgovora,
svjedočio sam interakciji koja mi je
zauvijek promijenila život.
Bio je to razgovor dviju žena.
Jedna je bila bjelkinja, a druga crnkinja.
Bjelkinja je rekla -
ovo će sad zvučati jako anakronično -
bjelkinja je rekla: "Sve se žene suočavaju
s istim ugnjetavanjima kao žene.
Sve su žene u sličnom položaju
u patrijarhiji
i zato sve žene posjeduju intuitivnu
solidarnost ili sestrinstvo."
Crnkinja je na to rekla:
"Ja ne bih baš rekla.
Mogu li ti postaviti jedno pitanje?"
I crnkinja je rekla bjelkinji:
"Kad se probudiš i pogledaš u ogledalo,
što vidiš?"
Bjelkinja reče: "Vidim ženu."
Crnkinja odgovori: "Vidiš,
u tome je moj problem.
Kad se ja probudim i pogledam u ogledalo,
vidim crnu ženu.
Meni je rasa vidljiva, ali tebi nije.
Ti ju ne vidiš."
Zatim je rekla
nešto zaista iznenađujuće:
"Privilegije tako funkcioniraju -
nevidljive su onima koji ih imaju."
Govorim bijelcima u ovoj sali, luksuz je
ne morati razmišljati o rasi
svake sekunde svog postojanja.
Privilegija je nevidljiva
onima koji je imaju.
Znate, ja sam bio jedini muškarac u grupi,
pa čuvši to, pomislih: "O ne!"
(Smijeh)
Zatim je netko rekao:
"Kakva je to reakcija bila?"
Odgovorih: "Pa kad se ja probudim
i pogledam u ogledalo,
vidim ljudsko biće.
Pomalo sam običan tip osobe.
Znate, bijeli muškarac srednje klase.
Nemam ni rase ni klase ni spola.
Može me se univerzalno generalizirati."
(Smijeh)
Držim da sam u tom trenutku
postao bijelac srednje klase,
shvatio sam da se klasa, rasa
i spol ne tiču drugih ljudi,
nego mene.
Morao sam početi razmišljati o njima
i to je toliko dugo bila
privilegija meni nevidljiva.
Volio bih vam reći da je
ta priča završila prije 30 g.
u toj maloj skupini za raspravu,
ali na to su me nedavno podsjetili
na sveučilištu na kojem predajem.
Imam kolegicu i predajemo
kolegij sociologije spola
tijekom različitih semestara.
Ona dolazi kao gost predavač
kad ja predajem,
a ja dolazim kao gost predavač
kad ona predaje.
Dakle, dolazim na njezinu nastavu
kao gost predavač,
u prostoriji je tristotinjak studenata
i kako ulazim, jedan od studenata
podigne glavu i kaže:
"Napokon! Objektivno mišljenje!"
Cijeli taj semestar kad god bi
moja kolegica otvorila usta,
moji su studenti vidjeli ženu.
Da kažete mojim studentima
da u SAD-u postoji strukturalna
neravnopravnost na temelju spola,
rekli bi vam: "Naravno da to govorite.
Žena ste. Pristrani ste."
Kad ja to kažem, oni pomisle: "Zanimljivo!
Hoće li to biti na testu?
Kako se piše 'strukturalno'?"
(Smijeh)
Nadam se da sad svi vi vidite
kako objektivnost izgleda.
(Smijeh) (Pljesak)
Bestjelesna zapadnjačka racionalnost.
(Smijeh)
Usput budi rečeno, mislim da
zbog toga muškarci nose kravate.
(Smijeh)
Ako planirate utjeloviti bestjelesnu
zapadnjačku racionalnost,
treba vam neki znak,
a ne postoji bolji znak
bestjelesne zapadnjačke racionalnosti
od predmeta koji je s jedne strane omča,
a s druge ukazuje na genitalije.
(Smijeh) (Pljesak)
To je dualizam duha i tijela.
Spol mora biti vidljiv muškarcima,
a to je prvi korak u njihovu uključivanju
u podržavanje ravnopravnosti spolova.
Kad muškarci tek čuju
za ravnopravnost spolova,
kad počnu razmišljati o tome,
puno muškaraca nerijetko pomisli
da je to pravedno, pošteno,
da je to etički imperativ,
ali ne svi muškarci.
Neki pomisle - upali im se lampica
pa kažu: "Pa naravno!
Ravnopravnost spolova"
i odmah vam počnu
krivo tumačiti vaše ugnjetavanje.
Njima je ravnopravnost spolova
slična mučeništvu:
"Dame, hvala vam što ste nam ukazale
na ovaj problem,
mi preuzimamo odavde",
što rezultira sindromom koji nazivam
"preuranjenom samohvalom".
(Smijeh) (Pljesak)
Postoji i druga grupa muškaraca koji se
aktivno odupiru ravnopravnosti spolova
i koji tu ravnopravnost vide kao nešto
štetno za muški rod.
U TV-emisiji bio sam nasuprot
četvorice bijelih muškaraca.
To je početak knjige koju sam napisao,
"Ljuti bijeli muškarci".
Ta četiri ljuta bijela muškarca
vjerovala su da su oni
kao bijeli Amerikanci
bili žrtve obrnute diskriminacije
na radnom mjestu.
Svi su pričali o tome kako su bili
kvalificirani za poslove,
promaknuća,
ali nisu ih dobili,
pa su bili strašno ljuti.
Ovo vam govorim jer želim
da čujete naziv
ove konkretne emisije.
Bio je to citat jednog od muškaraca,
a glasio je:
"Crnkinja mi je ukrala posao."
Svi su ispričali svoje priče -
bili su kvalificirani
za poslove i promaknuća,
nisu ih dobili,
naljutili se.
Onda je došao moj red da nešto kažem,
pa sam rekao: "Momci,
za vas imam samo jedno pitanje,
a tiče se naziva emisije -
'Crnkinja mi je ukrala posao'.
Točnije, tiče se jedne riječi u nazivu.
Zanima me riječ "mi".
Odakle vam to da je posao vaš?
Zašto naziv ne glasi
'Crnkinja je dobila taj posao'?
Ili 'Crnkinja je dobila posao'?"
Ako se ne usprotivimo muškoj ideji
bogomdanih prava,
nikad nećemo shvatiti zašto se toliki
muškarci odupiru ravnopravnosti spolova.
(Pljesak)
Mislimo da je igra ravnopravna,
pa kad je propis okreće
u bilo kojem smjeru,
pomislimo: "Jao, sve je naopako -
obrnuta diskriminacija protiv nas."
(Smijeh)
Bit ću jasan:
bijelci u Europi i SAD-u
uživatelji su najvećeg
afirmativnog akcijskog programa
u povijesti svijeta
koji se zove "povijest svijeta".
(Smijeh) (Pljesak)
Sad smo utvrdili neke osnovne prepreke
u uključivanju muškaraca,
ali zašto bismo trebali podržati
ravnopravnost spolova?
Naravno, pošteno je, ispravno i pravedno,
ali to nije sve!
Ravnopravnost spolova i muškarcima je
u interesu.
Ako slušate što muškarci govore
da žele u životu, shvatit ćete
da je ravnopravnost spolova način
da dođemo do života koje želimo živjeti.
Ravnopravnost spolova dobra je za države.
Prema većini studija, ispada da su
one države s najvišom stopom
ravnopravnosti spolova
ujedno i najsretnije države,
a to nije samo zato što su
sve one u Europi.
(Smijeh)
Čak i u Europi one zemlje koje
imaju višu razinu ravnopravnosti spolova
imaju i najvišu razinu sreće.
Dobra je i za tvrtke.
Istraživanje Catalysta i suradnika
uvjerljivo je dokazalo
da što tvrtke imaju višu stopu
ravnopravnosti spolova,
to bolje za radnike
radna snaga je sretnija.
Zaposlenici rjeđe daju otkaze,
manje su sklone slabljenju,
lakše zapošljavaju nove ljude,
imaju više stope zadržavanja,
zadovoljstva poslom,
produktivnosti.
U tvrtkama me često pitaju:
"Ta ravnopravnost spolova će zaista
biti skupa, zar ne?"
Odgovorim: "Ma ne, zapravo
trebate početi računati
koliko vas neravnopravnost spolova
već sad košta.
Užasno je skupa."
Dakle, dobra je za posao.
I još nešto - dobra je i za muškarce.
Dobra je za živote kakve želimo živjeti
jer su se prvenstveno mladi muškarci
znatno promijenili
i žele živjeti živote ispunjene
sjajnim vezama sa svojom djecom.
Očekuju da njihovi bračni partneri,
odnosno žene
rade van
obiteljskog doma
i da budu jednako posvećene
svojim karijerama kao i oni sami.
Da vam ilustriram ovu promjenu.
Neki od vas možda se sjećaju ovoga.
Kad sam bio puno mlađi, postojala je
zagonetka koja nam je postavljana.
Neki od vas možda će se naježiti
kad je čuju.
Glasila je ovako nekako.
Otac i sin voze se autocestom
i dožive strašnu nesreću.
Otac odmah umire,
a sina odvoze na hitnu.
Dok ga uvoze u sobu za hitan prijem,
doktor pogleda dječaka i kaže:
"Ne mogu ga liječiti, to mi je sin."
Kako je to moguće?
Ovo nas je užasno zbunjivalo.
Nismo imali pojma koji je odgovor.
(Smijeh)
Odlučio sam izvesti mali eksperiment
sa svojim 16-ogodišnjim sinom.
Nedavno su mu prijatelji
kod nas dolazili
gledati utakmicu.
Odlučio sam im postaviti ovu zagonetku,
samo da vidim koliko se toga promijenilo.
Šesnaestogodišnji dječaci
odmah su rekli: "To mu je mama, zar ne?"
Bez problema. Samo tako.
Osim mog sina koji je rekao:
"Pa možda ima dva oca."
(Smijeh) (Pljesak)
To je pokazatelj
koliko se toga promijenilo.
Mlađi muškarci današnjice očekuju mogućnost
održavanja ravnoteže između braka i obitelji.
Žele biti par s dualnim karijerama.
Žele biti u mogućnosti balansirati
posao i obitelj sa svojim partnerima.
Žele biti očevi uključeni
u odgoj djece.
Ispada da što
vaša veza više potiče jednakost,
to su sretnija oba partnera.
Podaci psihologa i sociologa
ovdje su prilično uvjerljivi.
Mislim da imamo uvjerljive brojke,
podatke, koji će muškarcima dokazati
da ravnopravnost spolova nije igra
na rezultat, već je to pobjeda za sve.
Ovo podaci dokazuju.
Kad se muškarci uključe u proces
balansiranja između posla i obitelji,
često imamo dvije fraze kojima
opisujemo što činimo.
Doprinosimo i pomažemo.
(Smijeh)
Predložit ću nešto malo radikalnije,
jednu riječ: dijeljenje.
(Smijeh)
Ovo nam pokazuju podaci:
kad dijele kućne poslove
i brigu o djeci,
djeca su im bolja u školi.
Djeca im manje izostaju iz škole,
imaju veće stope uspjeha.
Rjeđe im se dijagnosticira ADHD.
Rjeđe posjećuju dječjeg psihologa.
Rjeđe koriste lijekove.
Dakle, kad muškarci dijele
kućne poslove i brigu o djeci,
djeca su im sretnija i zdravija,
a to muškarci i žele.
Kad muškarci dijele kućne poslove
i brigu o djeci,
žene su im sretnije. Normalno!
Ali ne samo to - i zdravije su.
Žene im rjeđe idu psihologu,
rjeđe im je dijagnosticirana depresija,
rjeđe koriste lijekove,
češće idu u teretanu
i tvrde da im je razina bračne sreće viša.
Kad dijele te obveze,
žene su im sretnije i zdravije,
a muškarci definitivno i to žele.
Kad dijele kućanske poslove
i brigu o djeci,
i muškarci su zdraviji.
Manje puše, manje piju,
rjeđe koriste rekreacijske droge.
Rjeđe završe na hitnom prijemu,
ali češće idu doktoru
na rutinske preglede.
Rjeđe idu psihologu,
rjeđe im je dijagnosticirana despresija,
rjeđe koriste lijekove.
Kad dijele te obveze,
i muškarci su sretniji i zdraviji.
A tko to ne bi želio?
Konačno,
kad muškarci dijele sve te obveze,
više vode ljubav.
(Smijeh)
Koja od ova četiri fascinantna otkrića
mislite da će Men's Health
staviti na naslovnicu?
(Smijeh)
"Kućanski je poslovi uzbuđuju.
(Ali ne kad ih ona obavlja)"
(Smijeh)
Spomenut ću,
tek toliko da podsjetim muškarce
u publici,
da su se ovi podaci skupljali
tijekom dugog vremenskog perioda,
pa ne želim da slušatelji kažu:
"Hmm, dobro, mislim da ću
večeras oprati suđe."
Ovi su podaci skupljani tijekom
dugog vremenskog perioda,
ali mislim da pokazuju nešto važno.
Kad je časopis Men's Health
ovo stavio na naslovnicu,
nazvali su je, svidjet će vam se:
obvezna predigra.
Otkrili smo nešto zaista važno -
ravnopravnost spolova
u interesu je država,
tvrtki, muškaraca,
njihove djece i partnera,
ravnopravnost spolova
nije igra na rezultat.
Nema pobjednika
i gubitnika.
Svi su pobjednici.
A znamo i
da ne možemo u potpunosti
osnažiti žene i djevojke
ako u to ne uključimo
i dječake i muškarce.
Znamo to.
Ja mislim
da muškarci trebaju sve ono što žene tvrde
da im treba da žive život kakav
navodno žele živjeti
kako bismo živjeli živote kakve
navodno želimo živjeti.
Godine 1915. na večer jedne
od najvećih sufražetskih demonstracija
na Petoj aveniji u New Yorku
njujorški pisac napisao je
članak za časopis
čiji je naslov glasio:
"Feminizam za muškarce".
Ovo je bila prva rečenica članka:
"Feminizam će muškarcima omogućiti
da po prvi put budu slobodni."
Hvala vam.
(Pljesak)
Počeo bih s tri riječi
koje će dati kontekst cijelome ovom tjednu,
tri riječi koje će definirati
ovo stoljeće.
Evo ih:
Zemlja je puna.
Puna je nas, puna je naših stvari,
puna je otpada, puna naših zahtjeva.
Da, briljantna smo i kreativna vrsta,
ali proizveli smo malo previše stvari --
toliko da je naše gospodarstvo sada veće
od svojeg domaćina, ovog planeta.
Ovo nije filozofska izjava,
radi se samo o znanosti
utemeljenoj na fizici,
kemiji i biologiji.
Postoji mnogo znanstvenih analiza ovog problema,
a sve su došle do istoga zaključka:
živimo iznad svojih mogućnosti.
Ugledni znanstvenici iz organizacije
Global Footprint Network, primjerice,
izračunali su da bi nam trebala oko 1,5 Zemlja
da bi se ovo gospodarstvo održalo.
Drugim riječima,
da bismo nastavili funkcionirati ovim ritmom,
trebalo bi nam 50% više Zemlje nego što imamo.
Financijskim rječnikom,
to je kao da uvijek potrošite 50% više nego zaradite
i svake godine imate sve veći dug.
No, prirodne resurse, naravno, ne možete posuditi,
tako da trošimo kapital,
odnosno krademo od budućnosti.
Zato kad kažem puna, mislim zaista puna --
preko svih granica dozvoljene pogreške,
nema više koristi
ni osporavati metodologiju.
To znači da je naše gospodarstvo neodrživo.
Ne govorim da nije dobro ili korisno
ili da je loše za polarne medvjede ili šume,
iako svakako jest.
Zapravo hoću reći
da je naš pristup jednostavno neodrživ.
Drugim riječima, zahvaljujući
nezgodnim zakonima fizike,
kad su stvari neodržive, dođe im kraj.
Ali to nije moguće, možda ćete pomisliti.
Ne možemo zaustaviti gospodarski rast.
Jer upravo će se to zaustaviti: gospodarski rast.
Zaustavit će jer će doći kraj resursima za trgovanje.
Zaustavit će se jer sve više trošimo
sve resurse, sve kapacitete,
sve Zemljine sustave,
što je sada štetno za gospodarstvo.
Kad razmišljamo o prestanku gospodarskog rasta,
kažemo: "To nije moguće."
jer gospodarski je rast tako nužan za naše društvo
da rijetko sumnjamo u njega.
Iako je rast svakako pokazao brojne prednosti,
on je toliko neophodan
da često uopće ne razumijemo
mogućnost da ga nema.
Iako je donio mnoge koristi,
temelji se na ludoj ideji --
na ideji
da možemo imati beskonačan rast
na konačnom planetu.
Došao sam vam reći da je car gol.
Da je luda ideja upravo to --
luda je,
a budući da je Zemlja puna, ne možemo dalje.
Ma daj, sigurno mislite.
To nije moguće.
Tehnologija je fantastična. Ljudi su inovativni.
Ima toliko načina da popravimo
način na koji funkcioniramo.
Sigurno to možemo riješiti.
Sve je to istina.
Dobro, uglavnom je istina.
Mi svakako jesmo fantastični
i redovito rješavamo složene probleme
fantastičnom kreativnošću.
Pa kad bi naš problem bio
smanjiti svjetsko gospodarstvo
sa 150% na 100% Zemljinih kapaciteta,
mogli bismo to učiniti.
Problem je što tek zagrijavamo
stroj za rast.
Planiramo ovo napeto gospodarstvo
udvostručiti,
a onda učetverostručiti --
i to ne u nekoj dalekoj budućnosti,
nego u manje od 40 godina,
za života većine vas.
Kina to planira postići u samo 20 godina.
Jedini problem s tim planom
jest da nije izvediv.
Mnogi ljudi onda kažu
da trebamo rast, trebamo riješiti problem siromaštva.
Moramo razvijati tehnologiju.
Moramo zadržati društvenu stabilnost.
Meni je taj argument fascinantan,
kao da možemo zaobići zakone fizike
prema svojim potrebama.
Kao da Zemlju nije briga što mi trebamo.
Majka priroda ne pregovara.
Ona samo određuje pravila i opisuje posljedice.
To nisu neka nejasna ograničenja.
Radi se o hrani, vodi, tlu i klimi,
osnovnim praktičnim i gospodarskim temeljima
naših života.
Stoga, ideja da možemo glatko prijeći
na visokoučinkovito gospodarstvo,
pogonjeno solarnom energijom
i utemeljeno na znanju,
koje će znanost i tehnologija preobraziti
tako da devet milijardi ljudi
može 2050. godine
živjeti u izobilju, s pristupom na internet --
to je zabluda.
Nije da je nemoguće sve nas opskrbiti
hranom, odjećom i smještajem
i omogućiti nam pristojan život.
Svakako je moguće.
Ali ideja da lako možemo prerasti u tako nešto,
uz nekoliko manjih problema,
jednostano je pogrešna,
i to opasno pogrešna,
jer znači da se ne pripremamo
za ono što će se zaista dogoditi.
Kad upravljate sustavom
preko njegovih mogućnosti
i nastavite tako
sve bržim tempom,
sustav će prestati funkcionirati i pokvarit će se.
To će se dogoditi i nama.
Mnogi će od vas pomisliti
da to zasigurno možemo zaustaviti.
Ako je toliko loše, reagirat ćemo.
Razmislimo malo o toj ideji.
Do sada je već prošlo
50 godina upozoravanja.
Znanost je dokazala
da nam hitno trebaju promjene.
Ekonomske su analize pokazale da
ne samo da si to možemo priuštiti,
već i da je jeftinije reagirati rano.
A ipak, stvarnost je takva
da nismo učinili gotovo ništa u smjeru promjene.
Čak ni ne usporavamo.
Po pitanju klime, primjerice,
lani su globalno bile najviše razine emisija u povijesti.
S hranom, vodom, plodnim tlom, klimom
situacija je više-manje ista.
Ne govorim ovo u očaju.
Ja sam svoje odtugovao zbog ovog gubitka.
Prihvaćam situaciju u kojoj smo.
Tužna je,
ali takva je kakva je.
Ali isto je tako i vrijeme
da prestanemo zatvarati oči pred time
i shvatimo
da ništa ne poduzimamo, da nismo ni blizu toga
i da ni nećemo ništa poduzeti
dok ta kriza ne pogodi gospodarstvo.
Zato je zaustavljanje rasta
najvažniji problem
i nešto na što se moramo pripremiti.
Kad će početi taj prijelaz?
Kad će početi taj slom?
Po meni, već je dobrano počeo.
Znam da većina ljudi to ne vidi tako.
Skloni smo tome da svijet ne gledamo
kao integrirani sustav, što on jest,
već kao niz pojedinačnih problema.
Vidimo prosvjede pokreta Occupy,
vidimo sve dublje dužničke krize,
vidimo sve veću nejednakost,
vidimo utjecaj novca na politiku,
vidimo ograničenost resursa, cijene hrane i goriva.
No, svaki od tih problema pogrešno vidimo
kao pojedinačne probleme koje treba riješiti.
No, zapravo je sustav
u bolnom procesu slamanja --
naš sustav gospodarskog rasta utemeljenog na dugu,
neučinkovite demokracije,
preopterećenja planeta Zemlje,
uništava sam sebe.
Mogu vam navesti bezbrojne studije
i dokaze za to,
ali neću jer ako to želite vidjeti
dokazi su svugdje oko vas.
Želim vam govoriti o strahu.
Želim to učiniti jer mislim da je
najvažniji problem s kojim smo suočeni
to kako reagiramo
na ta pitanja.
Kriza je sada neizbježna.
Pitanje je kako ćemo reagirati.
Naravno, ne možemo znati što će se dogoditi.
Budućnost je neizvjesna.
No, razmislimo o tome što nam znanost kaže
da će se vjerojatno dogoditi.
Zamislite naše gospodarstvo
kad potrošimo fosilna goriva,
kad financijska tržišta shvate da,
ako želimo bilo kakvu nadu
da spriječimo otimanje klime kontroli,
industriji nafte i ugljena mora doći kraj.
Zamislite da Kina, Indija i Pakistan krenu u rat
nakon što utjecaj klime
pokrene sukobe oko hrane i vode.
Zamislite Bliski istok bez prihoda od nafte,
ali s vladama pred slomom.
Zamislite našu automatiziranu prehrambenu industriju
i naš opterećeni poljoprivredni sustav kako propada
i police u supermarketima kako se prazne.
Zamislite 30-postotnu nezaposlenost u Americi
zbog štetnih posljedica
straha i nesigurnosti.
Zamislite što to znači za vas,
vašu obitelj, vaše prijatelje,
vašu financijsku sigurnost.
Zamislite što to znači
za vašu osobnu sigurnost,
dok teško naoružana civilna populacija
postaje sve ljuća
jer je dopušteno da se to dogodi.
Razmislite što ćete reći svojoj djeci
kad vas pitaju:
"Onda, mama i tata, 2012. godine,
kako je bilo
kad ste imali najtoplije zabilježeno desetljeće
već treće desetljeće u nizu,
kad su svi znanstvenici na svijetu govorili
da imate ogroman problem,
kad su oceani postajali sve kiseliji,
kad su cijene nafte i hrane bile na vrhuncu,
kad su na ulicama Londona bili neredi
i kad je okupiran Wall Street?
Dok se sustav tako očito rušio, mama i tata,
što ste vi učinili, o čemu ste razmišljali?"
Kako se osjećate
kad se ugase svjetla
svjetskog gospodarstva u vašoj glavi,
kad vaše pretpostavke o budućnosti
izblijede
i pojavi se nešto mnogo drugačije?
Zastanite na trenutak,
udahnite
i razmislite što osjećate
u ovom trenutku.
Možda poričete.
Možda ste ljuti.
Možda se bojite.
Naravno, ne možemo znati što će se dogoditi
i moramo živjeti s nesigurnošću.
No, kad razmislimo o mogućnostima koje prikazujem,
i trebamo se malo bojati.
U opasnosti smo, svi mi,
i evolucijski na opasnost reagiramo strahom
kako bismo potaknuli snažnu reakciju
i hrabro se suočili s prijetnjom.
No, ovaj put tigar nije na ulazu u spilju.
Opasnost nije jasno vidljiva.
No, ako pogledate,
vidjet ćete je pred vratima svoje civilizacije.
Zato moramo smisliti svoju reakciju
sada, dok su svjetla još upaljena,
jer ako budemo čekali da kriza nastupi svom snagom,
mogli bismo se uspaničariti i sakriti.
Ako to smislimo i promislimo sada,
shvatit ćemo da se ne trebamo bojati ničega
osim samog straha.
Da, stvari će postati gadne, i to uskoro --
svakako za naših života --
ali i više smo nego sposobni
preživjeti sve što dolazi.
Vidite, ljudi koji vjeruju
da čovječanstvo može riješiti bilo koji problem,
da je tehnologija bezgranična,
da tržišta mogu biti pozitivna sila,
zapravo su u pravu.
Jedino što ne uviđaju
jest da je potrebna velika kriza da nas pokrene.
Kad osjećamo strah i bojimo se gubitka,
sposobni smo za izvanredne stvari.
Primjerice, rat.
Nakon bombardiranja Pearl Harbora,
vlada je nakon samo četiri dana
zabranila proizvodnju civilnih automobila
i preusmjerila automobilsku industriju,
a zatim prešla na racionalizaciju hrane i energije.
Sjetite se kako tvrtke reagiraju kad im prijeti bankrot
i kako se promjene koje su se činile nemogućima
jednostavno dogode.
Sjetite se kako pojedinci reagiraju
na dijagnozu bolesti opasne po život
i kako promjene u stilu života
koje su prije bile preteške
odjednom postanu relativno lake.
Pametni smo -- zapravo smo fantastični,
ali stvarno volimo pravu krizu.
Dobra je vijest da je ova pravo čudovište.
(Smijeh)
Naravno, ako ne obavimo sve kako treba,
mogli bismo doživjeti kraj ove civilizacije,
ali ako sve učinimo dobro,
mogao bi to biti početak civilizacije.
Ne bi li bilo cool
ispričati svojim unucima da ste sudjelovali u tome?
Svakako nema tehničkih ni ekonomskih prepreka.
Znanstvenici poput Jamesa Hansena kažu nam
da ćemo možda morati ukloniti
emisije CO2 iz gospodarstva
u samo nekoliko desetljeća.
Htio sam znati što bi bilo potrebno za to
pa sam surađivao s profesorom
Jorgenom Randersom iz Norveške
kako bih pronašao odgovor.
Razradili smo plan pod nazivom
"Ratni plan u jednom koraku" --
tako nazvan zbog potrebne razine
mobilizacije i usredotočenosti.
Na moje iznenađenje,
uklanjanje neto emisija CO2
iz gospodarstva u samo 20 godina
zapravo je prilično lako i jeftino.
Nije baš vrlo jeftino,
ali svakako će stajati manje nego pad civilizacije.
To nismo precizno izračunali,
ali čini nam se da bi to bilo vrlo skupo.
Detalje možete pročitati,
ali ukratko, možemo
preoblikovati svoje gospodarstvo.
Možemo to učiniti iskušanom tehnologijom.
Možemo to učiniti uz prihvatljiv trošak.
Možemo to učiniti uz postojeće političke strukture.
Jedino što trebamo promijeniti
jest način na koji mislimo i osjećamo.
Tu nastupate vi.
Kad razmišljamo o budućnosti koju prikazujem,
naravno da bismo trebali osjećati malo straha.
No, strah nas može paralizirati ili motivirati.
Moramo prihvatiti strah i zatim moramo djelovati.
Moramo djelovati
kao da nam budućnost ovisi o tome.
Moramo djelovati kao da imamo samo jedan planet.
Možemo to učiniti.
Znam da će vam zagovaratelji slobodnog tržišta reći
da je veći rast, više stvari
i 9 milijardi ljudi koji idu u kupnju
najbolje što možemo učiniti.
U krivu su.
Možemo biti više od toga,
možemo biti mnogo više.
Postigli smo zapanjujuće stvari
otkad smo otkrili kako se uzgaja hrana
pred nekih 10.000 godina.
Izgradili smo čvrst temelj
u znanosti, znanju i tehnologiji --
što je i više nego dovoljno za izgradnju društva
u kojem devet milijardi ljudi
može voditi pristojne,
smislene i zadovoljavajuće živote.
Zemlja to može izdržati
ako odaberemo pravi put.
Možemo u ovom trenutku krize
postaviti i odgovoriti na
velika pitanja evolucije društva --
primjerice, što želimo biti kad odrastemo,
kad prođemo ovu nespretnu adolescenciju
u kojoj mislimo da nema ograničenja
i patimo od iluzija besmrtnosti?
Vrijeme je da odrastemo,
da postanemo mudriji, mirniji,
da budemo obzirniji.
Poput generacija prije nas,
odrastat ćemo uz rat --
ne rat između civilizacija,
nego rat za civilizaciju,
za izvanrednu priliku
da izgradimo društvo
koje je snažnije i sretnije
i planira doživjeti
i zrelu dob.
Možemo izabrati život umjesto straha.
Možemo učiniti ono što je potrebno,
ali za to će biti potreban svaki poduzetnik,
svaki umjetnik,
svaki znanstvenik,
svaka majka, svaki otac, svako dijete,
svatko od nas.
Ovo nam je možda najvažniji trenutak u životu.
Hvala.
(Pljesak)
Kada sam imala devet godina
po prvi puta sam otišla u ljetni kamp.
Moja majka mi je spakirala kovčeg
pun knjiga
što je meni bilo nešto sasvim normalno,
jer u mojoj obitelji,
čitanje je glavna grupna djelatnost.
To bi vam možda moglo zvučati nedruštveno,
ali za nas to je bio drugi način kako biti društven.
Imate uz sebe toplinu članova obitelji
koji sjede pored vas,
a istodobno ste slobodni lutati zemljama čudesa
svojeg uma.
Imala sam predodžbu
da će kamp biti poput toga, samo još bolje.
(Smijeh)
Zamišljala sam deset cura kako udobno sjede
u kolibi i čitaju u uparenim spavaćicama.
(Smijeh)
Kamp je bio više poput studentske zabave, ali bez alkohola.
Odmah prvoga dana,
naša nas je savjetnica okupila
i naučila nas poklik za koji je rekla da ćemo raditi
svaki dan do kraja ljeta,
kako bismo bolje osjetili duh kampa.
Ide ovako:
„R-O-W-D-I-E
tako pišemo ROWDIE,
postanimo ROWDIE“ (eng.rowdy - glasni, buntovni).
Da..
Nikako nisam mogla shvatiti
zašto moramo biti tako buntovni
ili zašto smo ovu riječ morali netočno slovkati?
(Smijeh)
Ali recitirala sam navijačku pjesmu, recitirala sam zajedno s ostalima,
dala sam sve od sebe.
I samo sam čekala vrijeme
kada bih mogla otići i čitati svoje knjige.
Ali prvom prilikom kada sam izvadila knjige iz kovčega,
najpopularnija cura mi je prišla
i pitala me, „Zašto se ponašaš tako zrelo?“
Naravno, zrelo je bila sušta suprotnost
buntovnosti.
Drugom prilikom kada sam to pokušala,
savjetnica mi je prišla sa zabrinutim izrazom na licu,
ponavljala mi što je duh kampa
i rekla kako se svi trebamo truditi
biti društveni.
I tako sam sklonila svoje knjige
natrag u kovčeg
i stavila ih pod krevet,
i tamo su ostale ostatak ljeta.
Osjećala sam se krivom zbog toga.
Osjećala sam kako me knjige na neki način trebaju
i kako me zovu, a ja sam ih napustila.
Ali i jesam ih napustila jer taj kovčeg nisam ponovno otvorila
sve dok se nisam krajem ljeta
vratila kući svojoj obitelji.
Ispričala sam vam ovu priču o ljetnom kampu,
ali mogla sam vam ispričati još pedeset drugih poput nje.
Svaki put kada sam dobila poruku
kako moj tihi i introvertirani način postojanja
nije nužno ispravni način,
kako bismo se trebali truditi biti ekstrovertni.
I oduvijek sam duboko u sebi osjećala da je to pogrešno,
kako su i introverti izvrsni baš takvi kakvi jesu.
Godinama sam nijekala tu intuiciju
i tako sam od svih stvari postala odvjetnik na Wall Streetu,
umjesto pisca, što sam oduvijek željela postati.
Dijelom zbog toga jer sam morala dokazati samoj sebi
kako i ja mogu biti odvažna i puna samopouzdanja.
I tako sam odlazila u prenapučene barove,
iako sam radije htjela otići na finu večeru s prijateljima.
Donosila sam te izbore koji su se kosili sa mnom
tako refleksno,
da čak nisam bila ni svjesna da ih činim.
To je ono što mnogi introverti čine,
i zasigurno je to naš gubitak,
ali i gubitak naših kolega,
naše zajednice.
I uz rizik da ću zvučati grandiozno, gubitak svijeta.
Jer, kada se radi o kreativnosti, o vodstvu,
potrebno nam je da introverti rade ono u čemu su najbolji.
Trećina do polovina populacije su introverti.
Trećina do polovina!
To je svaka druga ili treća osoba koju poznajete.
Pa čak i ako ste vi sami ekstroverti,
govorim o vašim kolegama,
o vašim supružnicima,
vašoj djeci, o osobi koja u ovom trenutku sjedi do vas.
Svi su oni podvrgnuti toj pristranosti
koja je duboko u našem društvu.
I svi je usvajamo u vrlo ranom razdoblju
dok još ni ne poznajemo jezik kojim bismo opisali ono što radimo.
Kako bi ta pristranost bila jasnija
nužno je najprije razumjeti što je to sama introvertiranost.
Drugačija je od stidljivosti.
Stidljivost je strah od društvenog osuđivanja.
Introvertiranost je više način
kako odgovarate na podražaje,
uključujući društvene podražaje.
Ekstroverti zapravo žude za velikim količinama podražaja,
ali introverti se osjećaju najviše živima,
najviše pobuđenima, najviše sposobnima
kada su u tišim, mirnijim okruženjima.
Ali ne cijelo vrijeme, ove stvari nisu konačne,
ali većinu vremena.
Ključno je dakle
naći se u zoni podražavanja
koja je ispravna za nas
kako bismo najviše ostvarili svoje talente.
Ovo je dio gdje dolazi do pristranosti.
Naše najvažnije ustanove,
naše škole i radna mjesta,
prilagođene su mahom ekstrovertima
i potrebama ekstroverta za mnoštvom podražaja.
Također trenutno imamo sustav vjerovanja
koji nazivam novim grupnim razmišljanjem,
koji drži da sva kreativnost i sva produktivnost
dolaze iz neuobičajeno društvenih mjesta.
Ako zamislite uobičajenu učionicu danas:
Kada sam ja išla u školu
sjedili smo u redovima.
Sjedili smo u redovima klupa
i većinu posla smo radili neovisno.
Ali u današnje vrijeme uobičajena učionica
ima polukružno složene stolove,
gdje je četvero, petoro, šestoro, sedmoro djece međusobno suočeno.
Djeca rade u nebrojenim grupnim zadacima.
Čak i kod predmeta kao što su matematika i kreativno pisanje,
za koje biste mislili da ovise o samostalnom tijeku misli.
Od djece se danas očekuje da se ponašaju poput članova odbora.
Djeca koja bi radije
sama pokušala ili radila samostalno,
viđena su kao izopćenici
ili još gore, problematični slučajevi.
I velika većina nastavnika vjeruje
da je idealni učenik ekstrovert,
što se protivi introvertima,
iako, prema istraživanjima,
introverti zapravo dobivaju
bolje ocjene i znaju više.
(Smijeh)
Isto vrijedi i za naša radna mjesta.
Većina nas radi u uredima otvorenog tipa,
bez zidova,
gdje smo podvrgnuti
konstantnoj buci i vrevi naših kolega.
Kada se radi o pitanju vodstva,
introverti se rutinski odbijaju na tim pozicijama,
iako su introverti oprezniji,
manje skloni pretjeranim rizicima -
stvari koje svi cijenimo u današnje vrijeme.
Zanimljivo, istraživanje Adama Granta na Whartonu
pokazalo je kako introvertirane vođe
češće ostvaruju uspjehe od ekstrovertiranih
jer, kada se susretnu s poduzetnim zaposlenicima,
češće puštaju zaposlenicima da idu prema svojim zamislima.
Dok se ekstroverti, krajnje nenamjerno,
uzbuđuju činjenicom
što ostavljaju svoj trag na nešto
te tako zamisli drugih ljudi
ne dolaze lako do izražaja.
Zapravo, neki od naših najutjecajnijih vođa u povijesti su bili introverti.
Navest ću vam nekoliko primjera:
Eleanor Roosevelt, Rosa Parks, Gandhi,
svi ti ljudi opisuju sebe
tihima, čak i stidljivima.
I svi su oni stali u središte pozornosti,
iako im je svaka kost u tijelu
govorila da to ne učine.
To je još dopridonijelo dodatnu snagu
jer su ljudi mogli osjetiti kako te vođe nisu na čelu
jer uživaju upravljati drugima,
i ne zbog užitka što ih se gleda.
Bili su tamo jer nisu imali izbora,
jer su bili nagnani da učine ono što su smatrali ispravnim.
Mislim da je u ovom trenutku važno reći
kako ja zapravo volim ekstroverte.
Volim reći da su neki od mojih najboljih prijatelja ekstroverti,
uključujući i mog voljenog muža.
I naravno, svi se nalazimo na različitim točkama
u spektru introvertiranosti i ekstrovertiranosti.
Čak je i Carl Jung, psiholog koji je prvi popularizirao ove izraze, rekao
kako ne postoji nešto kao što je čisti introvert
ili čisti ekstrovert.
Rekao je kako bi takav čovjek bio u ludnici,
ako bi uopće postojao.
Neki se ljudi nalaze u sredini
između introvertiranosti i ekstrovertiranosti,
nazivamo ih ambivertima.
I često mislim kako oni dobivaju najbolje od oba svijeta.
Ali većina se nas ipak prepoznaje u jednom ili drugom tipu.
Ono što želim reći je da kulturološki trebamo puno bolju ravnotežu.
Trebamo snažniji Jin i Jang
između ova dva tipa.
Ovo je osobito važno
kada se radi o kreativnosti i produktivnosti
jer kada psiholozi pogledaju
živote nekih od najkreativnijih ljudi,
pronalaze ljude
koji su vrlo dobri u izmjenjivanju ideja,
i unaprijeđenju ideja,
ali koji također imaju ozbiljnu crtu introvertiranosti u sebi.
To je stoga što je često samoća ključan sastojak
kreativnosti.
Tako je i Darwin
odlazio sam na duge šetnje šumom,
i odlučno odbijao pozive na večere.
Theodor Geisel poznatiji kao Dr. Seuss
odsanjario je većinu svojih nevjerojatnih ostvarenja
u svom osamljenom uredu u tornju zvonika,
iza svoje kuće u La Jollai u Kaliforniji.
Bojao se susresti
s malom djecom koja su čitala njegove knjige
jer je mislio kako očekuju od njega
da bude onaj radostan i veseo lik,
te da će biti razočarani njegovom suzdržanom osobom.
Steve Wozniak izumio je prvo Apple računalo
sjedeći sam u svom odjeljku
u Hewlett-Packardu gdje je tada radio.
Rekao je kako nikada ne bi postao takvim stručnjakom
da nije bio previše introvertiran kako bi izašao iz kuće
dok je odrastao.
Naravno da to
ne znači da svi trebamo prestati surađivati -
ključni dio je da se Steve Wozniak našao sa Steveom Jobsom
kako bi pokrenuo slavni Apple -
ali znači da je samoća važna
i da je za neke ljude
ona neophodna poput zraka koji dišu.
I zapravo nam je stoljećima poznata
transcendentalna moć samoće.
Tek smo ju odnedavno nekim čudom počeli zaboravljati.
Ukoliko pogledate većinu velikih religija u svijetu,
pronaći ćete tragatelje -
Mojsije, Isus, Buda, Muhamed -
tragatelje koji odlaze
sami u divljinu
gdje potom imaju duboka prosvjetljenja i otkrivenja
koja potom donose u ostatak zajednice.
Dakle, nema divljine, nema otkrivenja.
To ne iznenađuje
ukoliko pogledamo spoznaje suvremene psihologije.
Ispada kako ne možemo biti među grupom ljudi,
a da instinktivno ne zrcalimo ili oponašamo njihova mišljenja.
Čak i u iznimno osobnim stvarima,
kao primjerice tko nam je privlačan,
počinjemo oponašati mišljenje ljudi oko nas
bez da smo svjesni da to činimo.
Grupe najčešće slijede mišljenje
najdominantnije ili najkarizmatičnije osobe u prostoriji,
iako ne postoji korelacija
između toga da je netko dobar govornik i da ima dobre ideje.
Nula korelacije!
Dakle,
(Smijeh)
možda slijedite osobu sa najboljim idejama,
a možda i ne.
Želite li to zaista prepustiti slučaju?
Puno je bolje za sve da pokušaju sami,
stvore vlastite ideje,
oslobođeni izobličenja djelovanjem grupe,
i onda zajedno kao tim
porazgovaraju o tim zamislima u dobrom okruženju
te od tuda nastave dalje.
Ako je sve ovo istinito
zašto onda i dalje griješimo?
Zašto postavljamo naše škole i naša radna mjesta na taj način?
Zašto činimo da se introverti osjećaju krivima
što ponekad žele pokušati sami?
Jedan odgovor leži duboko u našoj kulturološkoj povijesti.
Zapadnjačka društva
i osobito SAD,
uvijek su više vrednovali čovjeka od akcije
od čovjeka koji promatra
i čovjeka koji „promatra.“
Ali u ranim danima SAD-a,
živjeli smo u, kako to povjesničari nazivaju, kulturi karaktera,
gdje smo još uvijek cijenili ljude
zbog njihove nutrine i moralnosti.
Ukoliko pogledamo knjige samopomoći iz tog doba,
sve su nosile naslove poput:
„Karakter – najveća stvar na svijetu“.
Isticale su ljude kao što je Abraham Lincoln
koji je bio hvaljen zbog svoje skromnosti.
Ralph Waldo Emerson naziva ga
čovjekom koga nadmoć ne vrijeđa.
Ali onda smo s dvadesetim stoljećem
ušli u novu kulturu
koju povjesničari nazivaju kulturom osobnosti.
Dogodilo se to da smo napredovali iz poljoprivredne ekonomije.
u svijet velikih poslovanja.
Odjednom se ljudi sele
iz malih mjesta u gradove.
Umjesto da rade uz ljude koje su poznavali cijelog života,
sada se moraju dokazati
među gomilom stranaca.
I sasvim razumljivo,
osobine kao što su privlačnost i karizmatičnost
odjednom postaju iznimno važne.
Sigurno da su se knjige samopomoći promijenile kako bi ispunile ove nove potrebe
i sada nose naslove poput:
„Kako osvojiti prijatelje i ostaviti utjecaj na ljude“.
Kao svoje uzore ističu
vrlo dobre prodavatelje.
To je svijet u kojem živimo danas,
to je naše kulturološko nasljeđe.
Ništa od ovoga ne dopušta nam reći
kako društvene vještine nisu važne
i također, ne zagovaram
ukidanje timskog rada.
Iste religije koje su slale svoje mudrace na vrhove planina
također nas uče ljubavi i povjerenju.
Problemi s kojima smo suočeni danas
u područjima kao što su znanost ili ekonomija
toliko su opširni i složeni
da nam je potrebna vojska ljudi koja surađuje
kako bismo ih riješili.
Ali želim reći kako će s više slobode koja je dana introvertima da budu ono što jesu,
vjerojatnije doći i više
njihovih jedinstvenih rješenja za te probleme.
Sada bih htjela podijeliti s vama
što se nalazi u mom kovčegu danas.
Pogodite što?
Knjige.
Imam kovčeg pun knjiga,
ovo je „Mačje oko“ od Margaret Atwood,
roman Milana Kundere,
ovo je „Vodič za one što dvoje“
od Maimonidesa.
Ali zapravo, to nisu moje knjige.
Ponijela sam ih sa sobom
jer su ih napisali najdraži pisci mog djeda.
Moj je djed bio rabin,
bio je udovac
koji je živio sam u malom stanu u Brooklynu.
Dok sam odrastala to je bilo moje najdraže mjesto na svijetu,
dijelom zbog toga što je bilo ispunjeno njegovom nježnom prisutnošću
i dijelom jer je bilo ispunjeno knjigama.
Doslovno, svaki stol, svaka stolica u njegovom stanu
nije više ispunjavala svoju prvobitnu namjenu
i služila je kao površina za odlaganje hrpe knjiga.
Kao i u ostatku moje obitelji,
mom djedu najdraža stvar na svijetu bilo je čitanje.
Ali također je volio svoju kongregaciju.
Mogla se osjetiti njegova ljubav u propovijedima koje je održavao
svaki tjedan 62 godine koliko je bio rabin.
Uzeo bi najbolje iz tjednih čitanja
i tkao zapetljane tapiserije drevnih humanističkih misli.
Ljudi su dolazili sa raznih strana
kako bi ga čuli kako govori.
Ali postoji jedna stvar o mom djedu.
Ispod svoje svečane uloge,
bio je zaista skroman i introvertiran,
toliko da, kada je propovijedao,
imao je problem ostvariti kontakt očima
s tom istom kongregacijom
kojoj je govorio 62 godine.
I izvan govornice,
kada ste ga nazvali kako biste ga pozdravili
često bi preuranjeno prekinuo razgovor
iz straha da zauzima previše vašeg vremena.
Ali kada je umro u 94. godini
policija je morala zatvoriti ulice u njegovom susjedstvu
kako bi ih prilagodila masi ljudi
koja ga je došla oplakivati.
I tako ovih dana pokušavam učiti iz primjera svog djeda
na vlastiti način.
Objavila sam knjigu o introvertnosti,
trebalo mi je sedam godina da ju napišem.
Za mene je tih sedam godina bio pravi blagoslov
jer sam čitala, pisala,
razmišljala, istraživala.
Bila je to moja verzija
djedovog sata dnevno koji je provodio sam u knjižnici.
Ali sada odjednom, moj posao je puno drugačiji,
moj posao je biti ovdje i govoriti o tome.
Govoriti o introvertiranosti.
(Smijeh)
I to mi je puno teže
jer koliko god da sam počašćena
što sam ovdje s vama,
to nije moje prirodno okruženje.
Pripremala sam se za trenutke poput ovih
najbolje što sam mogla.
Provela sam prošlu godinu vježbajući javno govorništvo
u svakoj prilici kojoj sam mogla.
Zvala sam to svojom godinom opasnog govorništva.
(Smijeh)
I to je zapravo puno pomoglo.
Ali što mi pomaže još više
je moj osjećaj, moje vjerovanje, moja nada
da smo, kada se radi o našim stavovima,
našoj introvertiranosti, našoj samoći,
zaista spremni djelovati i na pragu dramatičnih promjena.
Hoću reći, zaista jesmo.
Stoga ću vas sada napustiti
uz tri poziva na djelovanje.
Za one koji dijele ovu viziju.
Pod jedan:
zaustavite ludilo za stalnim grupnim radom.
Samo prestanite!
(Smijeh)
Hvala vam.
(Pljesak)
Želim biti jasna u onome što govorim
jer zaista vjerujem da uredi
trebaju ohrabrivati
ležerne, razgovorljive vrste interakcija
poput one u kafićima, gdje ljudi mogu doći
i neusiljeno razmjenjivati ideje.
To je sjajno,
sjajno za introverte i sjajno za ekstroverte.
Ali na poslu trebamo puno više privatnosti, puno više slobode,
puno više samostalnosti.
Isto vrijedi i za škole.
Trebamo učiti djecu kako raditi zajedno,
ali moramo ih učiti i kako raditi samostalno.
Ovo je osobito važno i za ekstrovertiranu djecu,
moraju sama raditi
jer od tamo, dijelom, dolaze duboke misli.
Pod dva: idite u divljinu,
budite kao Buda, imajte vlastita otkrivenja.
Ne govorim
da sada trebamo otići i izgraditi kolibe u šumama
i ne razgovarati više jedni s drugima.
Ali govorim kako bismo se mogli isključiti
i biti u svojim glavama
malo češće.
Pod tri:
pogledajte dobro što se nalazi u vašim vlastitim kovčezima
i zašto ste to tamo spremili.
Ekstroverti,
možda su vaši kovčezi također puni knjiga,
ili čaša za šampanjac
ili opreme za skok padobranom.
Što god da je, nadam se da ove predmete koristite što češće možete
i darujete nas svojom energijom i radošću.
Ali introverti, pošto ste vi takvi kakvi ste,
vjerojatno imate nagon da pomno čuvate
ono što je u vašim kovčezima.
I to je u redu.
Ali povremeno, samo povremeno
nadam se da ćete otvoriti svoje kovčege drugim ljudima
jer vas svijet treba i treba stvari koje nosite.
Želim vam stoga sve najbolje od mogućih putovanja
i hrabrost da govorite tiho.
Hvala vam puno.
(Pljesak)
Hvala. Hvala.
(Pljesak)
Planetarni sustavi izvan našega
su poput udaljenih gradova čija svjetla možemo vidjeti kako trepere,
ali čijim ulicama ne možemo hodati.
Ali proučavajući ta trepereća svjetla,
možemo naučiti kako zvijezde i planeti komuniciraju
kako bi formirali svoj ekosustav
i stvorili staništa koja su povoljna za život.
Na ovoj slici obrisa zgrada u Tokiju
sakrila sam podatke
iz najnovijeg svemirskog teleskopa koji traži planete,
Misije Kepler.
Vidite li ih?
Evo.
Ovo je samo sićušan dio neba koje Kepler promatra,
gdje traži planete
mjereći svjetlost preko 150.000 zvijezda
sve odjednom, svakih pola sata,
i vrlo precizno.
A ono što mi tražimo
jest malo zatamnjenje svjetla
koje nastaje kada planet prolazi ispred jedne od tih zvijezda
i blokira dio njene zvjezdane svjetlosti da dođe do nas.
U samo dvije godine operacija,
pronašli smo preko 1.200
potencijalnih novih planetarnih sustava oko drugih zvijezda.
Za usporedbu,
u proteklih dva desetljeća potrage,
otkrili smo ih samo oko 400
prije Keplera.
Kada vidimo ta mala udubljenja u svjetlu,
možemo odrediti mnogo stvari.
Možemo, primjerice, utvrditi kako ondje postoji planet,
ali ujedno i kako je velik taj planet
i koliko je udaljen od svoje matične zvijezde.
Ta je udaljenost veoma važna
jer nam govori
koliko ukupno svjetlosti planet prima.
Ta udaljenost i poznavanje količine svjetla važni su
jer to pomalo nalikuje na vas ili mene kada sjedimo oko logorske vatre.
Želite biti dovoljno blizu logorske vatre kako bi vam bilo toplo,
ali ne preblizu
da vam ne bude prevruće i da se ne opečete.
No, o matičnoj zvijezdi treba znati mnogo više
od toga koliko se ukupno primi svjetla.
A reći ću vam i zašto.
Ovo je naša zvijezda. Ovo je naše Sunce.
Prikazano je ovdje u vidljivom svjetlu.
To je svjetlo koje se može vidjeti ljudskim okom.
Primijetit ćete da prilično nalikuje
na poznatu žutu loptu --
to Sunce koje svi crtamo dok smo djeca.
Ali primijetit ćete još nešto,
a to je kako površina Sunca
ima mrlje.
Te mrlje zovu se Sunčeve pjege,
i one su samo jedna od manifestacija
Sunčeva magnetskog polja.
One su i razlog zašto svjetlost koja dolazi od zvijezde varira.
I to možemo izmjeriti
vrlo, vrlo precizno pomoću Keplera i pratiti njihove učinke.
No, one su samo vrh sante leda.
Kada bismo imali UV oči ili rentgenski vid,
zapravo bismo vidjeli
dinamične i dramatične učinke
magnetske aktivnosti našeg Sunca --
ista stvar koja se događa i na drugim zvijezdama.
Samo zamislite, čak i kada je vani oblačno,
takve se stvari događaju
gore na nebu cijelo vrijeme.
Stoga, kada želimo doznati je li planet nastanjiv,
je li možda pogodan za život,
želimo znati ne samo koliko ukupno svjetlosti primi
i koliko je topao,
već želimo znati i kakvo mu je svemirsko vrijeme --
radijacija visoke energije,
UV i X-zrake
koje stvara njegova zvijezda
i koje se kupaju u toj kupelji radijacije visoke energije.
I tako, mi zapravo ne možemo promatrati
planete oko drugih zvijezda
jednako detaljno
kao što možemo promatrati planete u našem Sunčevom sustavu.
Ovdje prikazujem Veneru, Zemlju i Mars --
tri planeta u našem sunčevom sustavu koji su približno iste veličine,
ali od kojih je samo jedan
zaista dobro mjesto za život.
Ali ono što možemo učiniti u međuvremenu
jest izmjeriti svjetlost iz naših zvijezda
i naučiti nešto o toj vezi
između planeta i njihovih matičnih zvijezda
kako bismo otkrili tragove
o tome koji planeti bi mogli biti dobra mjesta
za potragu za životom u svemiru.
Kepler neće pronaći planet
oko svake zvijezde koju promatra.
Ali zapravo, svako mjerenje koje obavi
dragocjeno je
jer nam daje informacije o vezi
između zvijezda i planeta,
i kako zapravo svjetlost od zvijezda
postavlja temelje
za nastanak života u svemiru.
Dok je teleskop Kepler instrument koji promatra,
mi, život, ti smo koji tražimo.
Hvala vam.
(Pljesak)
Danas imamo globalni zdravstveni problem
u našim rukama,
a to je da je način na koji trenutno
otkrivamo i razvijamo nove lijekove
preskup, predugo traje,
i češće ne uspije no što uspije.
Jednostavno ne radi, a to znači
da pacijenti koji ozbiljno trebaju nove tretmane
njih ne dobivaju,
i bolesti ostaju neliječene.
Čini se da trošimo sve više i više novca.
Svakom milijardom dolara koje potrošimo u istraživanje i razvoj,
imamo manje i manje lijekova odobrenih za tržište.
Više novca, manje lijekova. Hmm.
Što se ovdje događa?
U igri je više faktora,
no mislim da je jedan od ključnih
taj da nas alati koje trenutno imamo na raspolaganju
za provjeravanje hoće li lijek raditi,
biti učinkovit,
ili pak biti siguran za uporabu
prije nego što počnemo s kliničkim testiranjima na ljudima,
oni nas izdaju. Ne predviđaju
što će se dogoditi u ljudima.
I imamo dva glavna alata
na raspolaganju.
To su stanice u zdjelicama i testovi na životinjama.
Idemo popričati o prvom, stanicama u zdjelicama.
Dakle, stanice sretno obavljaju svoje zadatke u našim tijelima.
Uzmemo ih, iščupamo
iz njihovog prirodnog okruženja,
bacimo u jednu od ovih zdjelica,
i očekujemo da nastave raditi.
Pogodite što. Ne rade.
Ne sviđa im se ta okolina
jer nimalo ne sliči onoj
koju imaju u tijelu.
Što s testiranjima na životinjama?
Pa, životinje mogu dati i daju nam
izuzetno korisne informacije.
Poučavaju nas tomu što se događa
u kompleksnom organizmu.
Naučimo više o samoj biologiji.
No, životinjski modeli češće
ne mogu dobro predvidjeti što će se
dogoditi u ljudima kada im damo neki lijek
nego što mogu.
Stoga trebamo bolje alate.
Trebamo humane stanice,
no trebamo naći načina da ih održimo sretnima
van tijela.
Naša tijela su dinamična okruženja.
Stalno smo u pokretu.
Naše stanice to osjete.
One su u našim tijelima u dinamičnom okruženju.
Pod stalnim mehaničkim silama.
Stoga ako ih želimo održati sretnima
van naših tijela,
trebamo postati arhitekti stanica.
Trebamo dizajnirati, izgraditi i osmisliti
dom izvan doma za stanice.
A na Institutu Wyss,
smo učinili baš to.
Zovemo ga organ-na-čipu.
I imam jedan upravo ovdje.
Predivno je, zar ne?
Ali je vrlo nevjerojatno.
Upravo ovdje na mojoj ruci je dišuće, živo
plućno krilo na čipu.
I nije samo predivno.
Može raditi golemu količinu stvari.
Imamo živuće stanice u tom malom čipu,
stanice koje su u dinamičnom okolišu i
imaju interakcije s drugim tipovima stanica.
Puno je ljudi pokušalo
uzgojiti stanice u labosu.
Isprobali su različite pristupe.
Čak su probali i uzgojiti
mini-organe u laboratoriju.
Ovdje to ne pokušavamo.
Samo pokušavamo rekreirati
u ovom malom čipu
najmanju funkcionalnu jedinicu
koja predstavlja biokemiju,
funkciju i mehanički napor
koji stanice doživljavaju u našim tijelima.
Pa kako to radi? Pokazat ću vam.
Koristimo tehnike iz industrije
računalnih čipova
da stvorimo ove strukture na razini
stanica i njihovog okoliša.
Imamo tri kanala za fluide.
U sredini imamo poroznu, savitljivu membranu
na koju postavimo humane stanice
iz recimo, naših pluća,
pa potom ispod imaju kapilarne stanice,
stanice naših krvnih žila.
I možemo potom primijeniti mehaničke sile na čip
što rasteže i kontrahira membranu,
pa stanice doživljavaju iste mehaničke sile
kao kada dišemo.
I to na isti način na koji su ih iskusile u tijelu.
Zrak prolazi kroz gornji kanal,
pa potom uspostavimo protok hranjive tekućine
kroz krvnu mrežu.
Sad, čip je stvarno prekrasan,
no što zapravo možemo s njim?
Možemo dobiti izuzetnu funkcionalnost
u ovim malim čipovima.
Pokazat ću vam.
Možemo, na primjer, oponašati infekciju
tako što dodamo bakterijske stanice u plućno krilo.
Potom možemo dodati humane bijele krvne stanice.
Bijele krvne stanice su obrambeni mehanizam
našeg tijela protiv uljeza,
i kad osjete ovu upalu
zbog infekcije
ući će u plućno krilo iz krvi
i opkoliti bakterije.
Sada ćete vidjeti kako se to odvija
uživo na pravom ljudskom plućnom krilu na čipu.
Označili smo bijele krvne stanice tako
da ih vidite kako prolaze,
i kada detektiraju infekciju,
počnu se priljubljivati.
Priljube se i pokušavaju ući u plućno krilo
iz krvne žile.
Kako vidite, možemo zapravo prikazati
pojedinu bijelu krvnu stanicu.
Priljubi se, promigolji se do
međuslojeva stanica, kroz pore,
dođe na drugu stranu membrane,
i upravo ovdje, pokušava opkoliti bakteriju
koja je zeleno obojana.
U ovom minijaturnom čipu upravo ste svjedočili
jednom od osnovnih odgovora
našeg tijela na infekciju.
To je način na koji odgovaramo – imunosni odgovor.
Vrlo je uzbudljivo.
Sad, želim podijeliti ovu sliku s vama
ne zato što je tako lijepa
već zato što nam daje golemu
količinu informacija
o tome što stanice rade unutar čipova.
Pokazuje nam da ove stanice
iz malih hodnika u naši plućima
zapravo imaju ovakve četkaste strukture
koje biste i očekivali u plućima.
Ove stanice se zovu cilije,
i one zapravo miču mukozni sekret van pluća.
Da. Šlajm. Fuj.
Ali mukozni sekret je vrlo važan.
Mukoza zarobljava čestice, viruse,
potencijalne alergene,
i ove cilije pomiču
i izbacuju mukozni sekret van.
Kada se oštete, recimo,
zbog dima cigarete,
ne rade kako trebaju,
i ne mogu izbaciti mukozni sekret.
To može dovesti do bolesti poput bronhitisa.
Cilije i čišćenje mukoze
su također uključeni u teže bolesti poput cistične fibroze.
Ali sad, s funkcionalnošću
dobivenom ovim čipovima
možemo početi tražiti
potencijalne nove tretmane
Nismo se zaustavili na plućima na čipu.
Imamo i crijeva na čipu.
Možete vidjeti jedan čip ovdje.
I postavili smo humane crijevne stanice
u crijeva na čipu
i rade pod konstantnim peristaltičkim kretnjama,
što provodi kroz stanice,
i možemo oponašati mnoge funkcije
koje biste očekivali
u ljudskim crijevima.
Sad možemo stvoriti model bolesti
poput sindroma iritabilnog crijeva.
Ovo je bolest koja zahvaća
velik broj osoba.
Vrlo je otežavajuća,
i ne postoji puno dobrih načina tretiranja za nju.
Sad imamo cijelo postrojenje
različitih čipova s organima
na kojima radimo u našim labosima.
No prava moć ove tehnologije, pak,
zapravo dolazi iz činjenice
da ih možemo povezati fluidima.
Preko i kroz ove stanice prolazi fluid,
tako da možemo povezati
različite čipove u seriju
i sastaviti ono što zovemo virtualnim čovjekom na čipu.
Sad smo stvarno uzbuđeni.
Nećemo nikad sastaviti
cijelog čovjeka na ovim čipovima,
ali naš cilj je da budemo u mogućnosti osposobiti
dovoljnu funkcionalnost
koja će nam omogućiti bolja predviđanja
onoga što će se dogoditi u ljudima.
Na primjer, sad možemo početi istraživati
što se događa kad stavimo
lijek, recimo aerosolni lijek.
Vi koji imate astmu
kada uzmete vaš inhalator,
mi možemo istražiti kako taj lijek dolazi u vaša pluća,
kako ulazi u tijelo,
kako može, recimo, utjecati na vaše srce.
Mijenja li vam puls?
Ima li otrovna svojstva?
Uklanja li ga jetra?
Metabolizira li ga?
Izlučuju li ga vaši bubrezi?
Možemo početi proučavati dinamiku
odgovora tijela na lijek.
Ovo bi moglo stvarno revolucionizirati
i promijeniti pravila igre
ne samo farmaceutskoj industriji,
već i jako puno drugih industrija
uključujući kozmetičku industriju.
Možemo potencijalno koristiti kožu na čipu,
što upravo razvijamo u labosu,
da testiramo jesu li sastojci proizvoda
koje koristite uistinu sigurni
za staviti na vašu kožu,
i to bez potrebe za testovima na životinjama.
Možemo testirati sigurnost
kemikalija kojima smo izloženi
svakodnevno iz naše okoline,
poput kemikalija u preparatima za čišćenje kuće.
Možemo isto tako koristiti organe na čipovima
za primjene u bioterorizmu
ili istraživanju radijacije-
Možemo ih iskoristiti da naučimo više o
bolestima poput ebole
ili drugim smrtonosnim bolestima poput SARS-a.
Organi na čipovima bi mogli promijeniti
i način na koji ćemo raditi klinička testiranja.
U ovom trenutku prosječni član test grupe
u kliničkom testiranju je upravo to; prosječan.
Najčešće srednje dobi, najčešće žena.
Nećete naći puno kliničkih testova
u koje su uključena djeca,
no ipak svaki dan dajemo djeci lijekove,
i jedini podaci o sigurnosti tog lijeka
su oni dobiveni od odraslih.
Djeca nisu odrasli.
Ne moraju odgovoriti na isti način kao mi.
Postoje i druge stvari, poput genetske razlike
u populaciji
što može dovesti do rizičnih populacija
koje su rizične po tome što mogu dobiti
negativnu reakciju zbog lijeka.
Sad zamislite kad bismo mogli uzeti
stanice od svih tih različitih populacija,
staviti na čipove,
i stvoriti populacije na čipu.
Ovo zbilja može promijeniti način na koji
radimo klinička istraživanja.
A ovo je tim ljudi
koji radi na ovome.
Imamo inžinjere, stanične biologe,
imamo kliničare, svi rade zajedno.
Zbilja vidimo nešto jako nevjerojatno
na Institutu Wyss.
To je zapravo spajanje disciplina,
gdje biologija utječe na način na koji dizajniramo,
oblikujemo i izgrađujemo.
Vrlo je uzbudljivo.
Uspostavljamo važnu kolaboraciju industrija
poput one koju smo osnovali s tvrtkom
koja ima iskustva u digitalnoj proizvodnji
širokih razmjera.
Pomoći će nam napraviti,
umjesto samo jednog,
milijune ovakvih čipova,
da ih možemo predati u ruke
što većem broju istraživača.
A ovo je ključ potencijala ove tehnologije.
Da vam pokažem naš instrument.
Ovo je instrument čiji prototip naši inženjeri
upravo izgrađuju u labosu,
i ovaj instrument će nam dati
inženjerske kontrole potrebne da
povežemo deset ili više organskih čipova.
Također radi nešto drugo, vrlo bitno.
Stvara lako sučelje za korisnika.
Tako da stanični biolog poput mene može doći,
uzeti čip, staviti ga u postolje
poput prototipa koji vidite ovdje,
staviti postolje u stroj
na isti način na koji biste stavili CD,
i to je to.
Uključi i igraj. Vrlo lako.
Idemo sad zamisliti malo
kako bi mogla izgledati budućnost
kad bih mogla uzeti vaše matične stanice
i staviti na čip,
ili vaše stanice i staviti na čip.
To bi bio vaš personalizirani čip.
Sad, svi ovdje smo individue,
i sve naše individualne razlike znače
da možemo reagirati na lijekove vrlo različito
i na ponekad nepredvidljive načine.
I sama sam, prije nekoliko godina,
imala tešku glavobolju,
nisam ju mogla otresti i pomislila sam,
"Pa, idemo probati nešto drugačije."
Uzela sam jedan Advil. Petnaest minuta kasnije
bila sam na putu za hitan prijem u bolnicu
sa izraženim napadajem astme.
Naime, očito je da nije bio smrtonosan.
No nažalost, neke od ovakvih
negativnih reakcija na lijekove mogu biti fatalne.
Pa kako da ih spriječimo?
Mogli bismo zamisliti da jednog dana
imamo Geraldine na čipu,
imamo Danielle na čipu,
imamo vas na čipu.
Personalizirana medicina. Hvala vam.
(Pljesak)
Na putu ovdje,
putnik kraj mene i ja
vodili smo vrlo zanimljiv razgovor
tijekom leta.
Rekao mi je, „Čini mi se da je
SAD ostao bez poslova,
jer su počeli izmišljati neke nove:
psiholog za mačke, šaptač psima,
lovac na tornado.“
Nekoliko sekundi poslije, pitao me,
„Čime se Vi bavite?“
Odgovorila sam mu: „Mirotvorac?“
(Smijeh)
Svakog dan trudim se ojačati
glasove žena
i istaknuti njihova iskustva
i sudjelovanje u mirotvornim
procesima i rješavanju sukoba
te zbog svog posla,
smatram da je jedini način da se osigura
globalno sudjelovanje žena
ponovno religijsko obraćenje.
Ovo je pitanje za mene
od vitalne važnosti.
Kao mlada Muslimanka,
jako se ponosim svojom vjerom.
Daje mi snagu i uvjerenje 
da svakodnevno obavljam svoj posao.
Ona je razlog zašto sam
s vama ovdje.
Ali ne mogu prijeći preko štete koja je
počinjena u ime religije,
ne samo moje, već od strane
svih velikih svjetskih religija.
Pogrešno predstavljanje i zloupotreba
te manipulacija vjerskim zapisima
utjecala je na naše društvene
i kulturne norme,
naše zakone i svakodnevne živote
do te mjere da ju ponekad
ne prepoznajemo.
Moji su se roditelji preselili iz Sjeverne
Afrike, Libije, u Kanadu
u ranim osamdesetima,
a ja sam srednje dijete od 11 djece.
Da, 11.
Odrastajući, gledala sam svoje roditelje,
oboje predani vjeri
produhovljeni ljudi,
kako mole i hvale Boga za Njegove darove
ponajviše mene među ostalim.
(Smijeh)
Bili su dragi, zabavni i strpljivi,
bezgranično strpljivi, na način na koju 
si prisiljen kada imaš jedanaestero djece.
I bili su pravedni.
Nikad nisam bila podvrgnuta religiji
kako ju drugi vide.
Isto su se odnosili prema meni,
isto se očekivalo i od mene.
Nikad me nisu učili da Bog
sudi na temelju spola.
Moji su roditelji shvaćali Boga
kao milosrdnog i dobrostivog prijatelja,
davatelja, i to je utjecalo
na moj pogled na svijet.
Naravno, moj je odgoj
imao dodatne prednosti.
Biti jedno od 11 djece značilo je
biti vrstan diplomat.
I dan danas me pitaju
gdje sam se školovala,
„Jesi li studirala na Harvardu?"
a ja ih pogledam i kažem, „Ne,
išla sam u Murabit Školu
međunarodnih poslova.“
Morali biste razgovarati s 
mojom mamom da se upišete.
Srećom pa je ona ovdje.
Ali biti jedno od 11 djece
i imati 10 braće i sestara
nauči vas puno o 
strukturama moći i savezima.
Nauči te da se usredotočiš; moraš
pričati brzo ili reći manje
jer će te uvijek prekinuti.
Naučilo me važnosti
prenošenja poruke.
Potrebno je pitati pitanja na odgovarajući
način kako bi dobio odgovor koji želiš,
i znati reći „ne“,
na pravi način kako bi se održao mir.
Ali najvažnija lekcija 
koju sam naučila odrastajući je
važnost prisustva.
Kada se majčina omiljena svjetiljka razbila,
morala sam biti prisutna dok je pokušavala
saznati tko je to učinio,
jer sam se morala obraniti,
jer da nisam,
bila bih glavni krivac,
i prije nego što shvatiš,
bila bih u kazni.
Naravno, ne govorim to
iz iskustva.
Kada sam imala 15, 2005.,
završila sam srednju školu i preselila se
iz Kanade –Saskatoona -
u Zawiyju u Libiji,
rodni grad mojih roditelja,
vrlo tradicionalan grad.
Obratite pažnju, prije sam
u Libiji bila samo na odmoru,
kao sedmogodišnja djevojčica
i bilo je čarobno.
Sladoled i izleti na plažu
i vrlo uzbudljivi rođaci.
Petnaestogodišnjakinji se
nije tako činilo.
Vrlo sam brzo upoznala
kulturni aspekt religije.
Riječi „haram“ –
što znači biti religijski zabranjen
i „aib“ – što znači
kulturalno neprihvatljivo
bili su korišteni olako,
kao da znače istu stvar
i imaju iste posljedice.
Tako sam iz razgovora
u razgovor s kolegama
i poznanicima, profesorima,
prijateljima, čak i rođacima,
počela preispitivati vlastita pravila
i osobne težnje.
Čak i s temeljima koja su 
mi moji roditelji pružili,
dovela sam u pitanje
ulogu žena u mojoj vjeri.
Tako smo u Murabit Školi
međunarodnih poslova,
ušli u jako tešku raspravu,
a pravilo broj jedan bilo je istražiti,
što sam i učinila,
i iznenadilo me kako je bilo lako
pronaći žene u mojoj vjeri
koje su bile vođe,
koje su bile inovativne, snažne –
politički, ekonomski,
pa i vojno.
Khadija je financirala Islamski pokret
u ranom djetinjstvu.
Ne bismo bili ovdje da nije bilo nje.
Pa zašto onda ne učimo o njoj?
Zašto nismo učili o ovim ženama?
Zašto su žene degradirane
na pozicije na kojima su
bile prije učenja naše vjere?
I zašto, ako smo jednaki
u Božjim očima,
nismo jednaki u očima ljudi?
Za mene, sve se svodi na lekcije
koje sam naučila kao dijete.
Donositelj odluke, osoba
koja ima kontrolu nad porukom,
koja je prisutna,
a nažalost,
ni u jednoj svjetskoj religiji,
ta osoba nije žena.
Religijskim ustanovama
dominiraju muškarci
i pod vodstvom su muškaraca,
koji kreiraju politiku
po vlastitoj želji,
i dok god u potpunosti
ne promijenimo sustav,
realno, ne možemo očekivati 
potpuno sudjelovanje žena
u gospodarstvu i politici.
Naši su temelji uništeni.
Moja mama govori da se ne može graditi
kuća na lošim temeljima.
2011. u Libiji je izbila revolucija
i moja je obitelj bila na bojišnici.
I tu je ta nevjerojatna stvar
koja se dogodila u ratu,
gotovo kulturni pomak, ali privremen.
To je bilo prvi put da sam osjetila
da ne samo da je prihvatljivo
to da budem uključena,
nego je bilo i potaknuto.
Zahtijevalo se.
Druge žene i ja dobile smo
priliku prisustvovati.
Nije bilo držanja za ruke ni posrednika.
Sudjelovale smo u donošenju odluke.
Dijelile smo informacije.
Bile smo od presudne važnosti.
Željela sam i trebala
da ta promjena bude stalna.
Ispalo je da to nije tako lako.
Za samo su se nekoliko tjedana žene
s kojima sam ranije radila
vratile prijašnjim ulogama,
a mnoge su od njih
ohrabrivale riječi
vjerskih i političkih vođa,
od koji je većina citirala religijske
zapise kao opravdanje.
Tako su stekli podršku naroda
za svoje stavove.
U početku sam se usmjerila na gospodarsko
i političko osnaživanje žena.
Mislila sam da će to dovesti
do kulturnih i društvenih promjena.
Ispostavilo se da malo i jest,
ali ne previše.
Odlučila sam koristiti njihovo
opravdanje za svoj napad,
te počela citirati i isticati
islamske zapise.
2012. i 2013. je moja organizacija
vodila najveću pojedinačnu
i najrašireniju 
kampanju u Libiji.
Posjećivali smo domove, škole,
sveučilišta, pa čak i džamije.
Izravno smo se obratili 50,000 ljudi,
a još stotinama tisuća
preko billboarda i tv reklama,
radio reklama i plakata.
Vjerojatno se pitate kako je
organizacija za prava žena
mogla to učiniti u zajednicama
koje su se prethodno protivile
samom našem postojanju.
Koristila sam zapise.
Koristila sam stihove iz Kurana,
i izreke Proroka,
Hadisa, čije su izreke
primjerice:
„Najbolje od tebe je najbolje
i za njihovu obitelj.“
„Ne daj svom bratu da ugnjetava drugog.“
Prvi su put propovijedi petkom,
koje su vodili lokalni imami,
isticale prava žena.
Bile su o zabranjenim temama
kao što je obiteljsko nasilje.
Politika se promijenila.
U nekim smo zajednicama morali
ići toliko daleko da smo
tvrdili da Međunarodna
deklaracija o ljudskim pravima,
kojoj se protive jer ju nisu 
napisali vjerski učenjaci,
očiva na istim načelima
koja su u našoj knjizi.
Zapravo je UN to
preuzeo od nas.
Mijenjanjem poruke,
bili smo u mogućnosti pružiti
drugačiju priču koja promiče
prava žena u Libiji.
To se sada ponavlja na
međunarodnoj razini
i ne kažem da je to lako –
vjerujte mi, nije.
Liberali bi rekli da koristite religiju
i da ste pokvareni konzervativci.
Konzervativci bi vas nazivali
mnogim šarolikim imenima.
Naslušala sam se svega, od: „Tvoji te
se roditelji sigurno srame“
netočno, oni me najviše podržavaju
do „Nećeš doživjeti
svoj sljedeći rođendan“ -
i, opet, pogrešno.
I dalje vjerujem
da se religija i prava žena
međusobno ne isključuju.
Ali moramo biti prisutne.
Moramo se prestati odricati pozicija
jer ako budemo šutjele
dopuštamo kontinuirani progon
i zlostavljanje žena širom svijeta.
Kada kažemo da ćemo se
izboriti za prava žena
i boriti se protiv ekstremizma
bombama i ratom,
potpuno onesposobljavamo društva
koja se trebaju suočiti s ovim pitanjima
kako bi se održala.
Nije lako suprotstaviti se
iskrivljenoj vjerskoj poruci.
Dobit ćete svoju porciju
uvreda, podrugivanja i prijetnji.
Ali moramo to učiniti.
Nemamo drugog izbora nego ponovno
prenijeti poruku o ljudskim pravima,
načelima naše vjere,
ne zbog sebe, ne zbog 
žena u vašim obiteljima,
ne zbog žena u ovoj prostoriji,
pa ni zbog žena tamo negdje,
nego zbog društava
koja će se preobraziti
uz pomoć žena.
A jedini način da to učinimo,
naša jedina mogućnost,
je biti i ostati, prisutne.
Hvala.
(Pljesak)
Ja jako vjerujem u praktičnu edukaciju.
Ali morate imati prave alate.
Ako želim naučiti svoju kćer o elektronici,
neću joj dati lemilicu.
I slično, tiskane ploče
će biti stvarno frustrirajuće za njezine male ruke.
I tako sam sa svojim odličnim studentom Samom
odlučila proučiti što je najopipljivija stvar koje bi se mogli sjetiti,
igranje s plastelinom.
I tako smo proveli ljeto
gledajući u različite recepte za plastelin.
I ti svi recepti najvjerojatnije izgledaju poznato
svima koji su radili plastelin u kućnoj izradi --
poprilično standardni sastojci koje svi imate u svojoj kuhinji.
Imamo dva omiljena recepta --
jedan koji ima ove sastojke
i drugi koji ima šećer umjesto soli.
I oni su odlični. Možemo napraviti odlične male skulpture s njima.
Ali stvarno super stvar na njima je kad ih spojimo.
Vidite ovaj vrlo slani plastelin,
on provodi struju.
I to nije ništa novo.
Ispada da i običan plastelin kojeg kupite u dućanu provodi struju,
i profesori fizike u srednjim školama to koriste godinama.
Ali naš plastelin iz kućne radinosti
zapravo ima dvostruko manji otpor od komercijalnog plastelina.
A onaj plastelin sa šećerom?
Pa on ima 150 puta veći otpor prema električnoj struji
od slanog plastelina.
I što to znači?
Pa to znači ako ih spojimo da imamo električne krugove --
krugove koje najkreativnije, male ruke
mogu izrađivati.
(Pljesak)
I želim napraviti jednu malu demonstraciju za vas.
Ako uzmem ovaj slani plastelin --
opet, on je poput plastelina kojeg ste imali kao djeca --
i spojimo ga --
ovo je standardni spoj baterija --
možete ih kupiti u trgovini s elektromaterijalom
i skoro svugdje drugdje --
i tada možemo zapravo
upaliti stvari.
Ali ako je netko od vas studirao elektrotehniku,
možete također napraviti i kratki spoj.
Ako ih spojite, svijetlo se ugasi.
Struja želi prolaziti kroz plastelin, a ne kroz LED.
Ako ih opet razdvojite, imate svijetlo.
Ako sad uzmem ovaj plastelin od šećera,
šećer ne provodi električnu energiju.
Poput zida za struju je.
Ako ga stavim između, sad se sav plastelin dodiruje,
ali ako ponovno utaknem žarulju,
imam svijetlo.
Zapravo, mogu čak i dodati neke pokrete mojim skulpturama.
Ako želim rotirajući rep, uzmimo motor,
stavimo malo plastelina na njega, spojimo ga
i okreće se.
(Pljesak)
Jednom kad imate osnovne elemente,
možete raditi i malo kompleksnije krugove.
Ovo zovemo sushi krug. Vrlo je popularan kod djece.
Opet spojim struju na njega.
I sad možemo pričati o paralelnim i serijskim spojevima.
Mogu spojiti mnogo svijetla.
I možemo početi pričati o stvarima tipa električno opterećenje.
Što se dešava kad spojimo više svijetla
i onda dodamo motor?
Zatamni se.
Možemo čak dodati i mikroprocesore
i onda imamo ovo kao ulaz
i stvaramo glazbu s elastičnim zvukom.
Možete slagati paralelne i serijske krugove
za djecu.
Sve ovo imate u svojoj kuhinji.
Pokušali smo ovo pretvoriti u laboratorij električnog inžinjerstva.
Imamo web stranicu, sve je gore. Ovo su sve kućni recepti.
Imamo i video materijale. Možete ih sami napraviti.
Bilo je stvarno zabavno vidjeti gdje su sve završili otkad smo ih stavili gore.
Imamo mamu u Utahu koja ih je koristila sa svojom djecom
do znanstvenih istraživača u Ujedinjenom Kraljevstvu
i sastavljača kurikuluma na Havajima.
Želim vas ohrabriti da svi uzmete malo plastelina,
malo soli, malo šećera i počnete se igrati.
Najčešće ne gledamo na našu kuhinju kao laboratorij elektrotehničkog inžinjerstva
ili na djecu kao dizajnere električnih krugova,
ali bi možda trebali.
Zabavite se. Hvala.
(Pljesak)
Tužno,
u sljedećih 18 minuta moje priče,
četiri Amerikanca
umrijet će
zbog hrane koju jedu.
Ja sam Jamie Oliver. Imam 34 godine.
Iz Essexa sam u Engleskoj
i zadnjih sedam godina
prilično sam neumorno radio
na spašavanju života, na svoj vlastiti način.
Nisam liječnik.
Kuhar sam;
Nemam skupu opremu
niti lijekove.
Koristim informacije, obrazovanje.
Duboko vjerujem da snaga prehrane
ima osnovno mjesto u našim domovima
koje nas povezuje s najboljim od života.
Grozna je,
grozna naša trenutna realnost.
Ameriko, na samom si vrhu.
Ovo je jedna od najnezdravijih zemalja svijeta.
Mogu li, molim vas, vidjeti ruke
koliko vas ovdje ima djecu?
Dignite ruke, molim.
Tetke, ujaci, vi nastavite...
Dignite ruke. I tetke i ujaci također.
Većina vas. OK.
Mi, odrasli iz posljednje četiri generacije,
blagoslovili smo svoju djecu sudbinom
kraćeg životnog vijeka
od njihovih vlastitih roditelja.
Vaše će dijete živjeti deset godina manje
od vas
zbog pejzaža hrane kojeg smo sagradili oko njih.
Dvije trećine ove sobe,
danas, u Americi, statistički su pretili ili debeli.
Većina vas, vi ste dobro, ali i vas će uloviti, ne brinite.
(Smijeh)
Jel` tako?
Statistike lošeg zdravlja su jasne,
vrlo jasne.
Provodimo svoje živote u paranoji od smrti, ubojstava, samoubojstva,
čega god. To je na prvoj stranici svakih novina, CNN-a.
Potražite ubojstvo na dnu, pobogu.
Jeli tako?
(Smijeh)
(Pljesak)
Svaka od ovih u crvenom
je bolest vezana za način prehrane.
Svaki liječnik, svaki specijalist će vam to reći.
Činjenica. Bolesti vezane za prehranu najveći su ubojice
u SAD-u, sada, danas.
To je globalni problem.
To je katastrofa.
I, mete svijet.
Engleska je odmah iza vas, kao i obično.
(Smijeh)
Znam da su bili bliski, no ne toliko bliski.
Trebamo revoluciju.
Meksiko, Australija, Njemačka, Indija, Kina,
svi imaju ogromne probleme pretilosti i lošeg zdravlja.
Razmislite o pušenju.
Sada košta znatno manje od pretilosti.
Pretilost košta vas Amerikance
10 % svih zdravstvenih izdataka.
150 milijardi dolara godišnje.
U 10 godina, udvostručit će se.
300 milijardi dolara godišnje.
Budimo iskreni, ljudi, nemate te pare.
(Smijeh)
Došao sam ovdje započeti prehrambenu revoluciju
u koju tako duboko vjerujem.
Trebamo ju. Sada je vrijeme.
U ključnom smo trenutku.
Ovo radim sedam godina.
Pokušavam u Americi sedam godina.
Sada je dozrilo vrijeme - vrijeme za žetvu.
Otišao sam u središte oluje.
Otišao sam u Zapadnu Virginiju, najnezdraviju državu u Americi.
Ili je barem bila prošle godine.
Dobili smo novu ove godine, no radit ćemo na njoj u idućoj sezoni.
(Smijeh)
Huntington, Zapadna Virginija.
Krasan grad.
Htjeo sam ostaviti srce i dušu i ljude,
vašu javnost,
oko statistike na koju smo se
tako naviknuli.
Želim vas upoznati sa nekoliko ljudi do kojih mi je stalo.
Vaša javnost. Vaša djeca.
Želim vam pokazati sliku svoje prijateljice Brittany.
Ima 16 godina.
Ima šest godina života
zbog hrane koju je pojela.
Ona je treća generacija Amerikanaca
koja nije odrasla u prehrambenom okruženju
gdje se učilo kuhati, kod kuće ili u školi,
ili od svoje majke, ili od njene majke.
Ima još šest godina života.
Nasmrt izjeda vlastitu jetru.
Stacy, iz obitelji Edwards.
Ljudi, ovo je obična obitelj.
Stacy se trudi, no i ona je treća generacija;
nikad ju nisu naučili kuhati kod kuće ili u školi.
Njena obitelj je pretila.
Justin, ovdje, 12-godišnjak.
Ima 160 kg.
Zlostavljaju ga, pobogu.
Kćer, Katie, četiri godine.
Pretila je prije osnovne škole.
Marissa. Ona je u redu. Jedna od vas većine.
No znate što? Njen otac, koji je bio pretil,
umro je u njenim rukama.
A onda drugi najvažniji čovjek u njenom životu,
njen ujak, umro je od pretilosti.
Sada je pretil njen očuh.
Vidite, stvar je u tome
da pretilost i bolesti vezane za prehranu
ne nanose bol samo onima koji od njih pate;
već i svim njihovim prijateljima, obiteljima,
braći, sestrama.
Pastor Steve.
Nadahnjujući čovjek. Jedan od mojih prvih saveznika u Huntingtonu, u Zapadnoj Virginiji.
Vrlo je nabrijan na ovaj problem.
On treba pokopati te ljude, ok?
I dosta mu je toga. Dosta mu je pokapanja svojih prijatelja,
svoje obitelji, svoje zajednice.
Zimi, tri puta više ljudi umire.
Zlo mu je od toga.
Ovo je sprječiva bolest. Uzalud utrošen život.
Usput, u ovome se ljudi pokapaju.
Nismo opremljeni za ovo raditi.
Ne možemo ih niti iznijeti kroz vrata, ozbiljno mislim.
Ne mogu ih niti prenijeti tamo. Viličar.
OK, ja to vidim kao trokut, OK?
Ovo je naša prehrambena okolina.
Trebate ovo shvatiti.
Ovo ste vjerojatno već prije čuli,
no prođimo to opet.
U posljednjih 30 godina,
što se dogodilo da je iščupalo srce ovoj zemlji?
Budimo otvoreni i iskreni.
Pa... Moderan način života.
Počnimo od Glavne ulice.
Brza hrana preuzela je cijelu zemlju. To znamo.
Velike tvrtke su neke od najvažnijih snaga,
jakih sila u ovoj zemlji.
Supermarketi također.
Velike tvrtke. Velike tvrtke.
Prije 30 godina, većina hrane
bila je većinom lokalna i uglavnom svježa.
Sada je većinom obrađena i prepuna svih vrsta aditiva,
dodatnih sastojaka, a ostatak priče znate.
Veličine porcija su ogromni, ogromni problem.
Označavanje je ogroman problem.
Označavanje proizvoda u ovoj zemlji je sramota.
Oni želi biti sami... Žele biti sami sebi policija.
Industrija želi sama sebe nadgledati.
Što, u ovakvoj klimi? Oni to ne zaslužuju.
Kako možete reći da nešto ima manje masnoće ako je prepuno šećera?
Dom.
Najveći problem s domom
jest da je on bio srce
prenošenja prehrambene kulture,
što je oblikovalo naše društvo.
To se više ne događa.
I znate, kako idemo na posao i kako se život mijenja,
i kako život uvijek evoluira,
trebali bi na njega gledati holistički --
odstupiti na trenutak, i ponovno uspostaviti ravnotežu.
To se ne događa. Nije se dogodilo u 30 godina.
Želim vam pokazati jednu situaciju
koja je vrlo uobičajena
ovog trenutka. Obitelj Edwards.
(Video) Jamie Oliver: Idemo popričati.
Ovo prolazi kroz vaša tijela i tijela vaše obitelji
svakog tjedna.
I morate znati da će to vašu djecu prerano ubiti.
Kako se osjećate?
Stacy. Osjećam se doista tužno i depresivno.
No, znate, želim da moja djeca uspiju u životu
a ovo ih neće tamo odvesti.
No ja ih ubijam.
JO: Ubijaš ih. Da.
No to možemo promijeniti.
Uobičajeno. Uđimo u škole,
nešto u čemu sam priličan stručnjak.
OK. Škola.
Što je škola? Tko ju je izumio? Koja je svrha škole?
Škola oduvijek služi da nas naoruža alatima
da nas učini kreativnima, učini krasne stvari,
da nas nauči kako zarađivati za život, itd.
Znate, bila je u ovom uskom okviru dugo, dugo vremena.
OK?
No nismo ju baš unaprijedili
da se bori sa zdravstvenim katastrofama u Americi, OK?
Školska hrana je nešto
što većina djece -- 31 milijuna dnevno, zapravo --
jedu dvaput dnevno, više nego često,
doručak i ručak, 180 dana godišnje.
Mogli biste reći da je školska hrana zapravo prilično važna, doista,
sudeći prema okolnostima.
(Smijeh)
Prije nego što puknem od bijesa,
što sigurno jedva čekate...
(Smijeh)
Trebam reći jednu stvar, koja je toliko važna
u magiji koja će se dogoditi i odmotati
u sljedeća tri mjeseca.
Kuharice i kuhari ručka Amerike...
Nudim se za njihovog ambasadora.
Ne ljutim se na njih.
Oni rade najbolje što mogu.
Daju sve od sebe.
No oni rade ono što im se kaže,
a ono što im se govori je krivo.
Sustav većinom vode računovođe.
Nema dovoljno, ili uopće,
ljudi koji znaju nešto o hrani u tom poslu.
Postoji problem.
Ako niste stručnjak za hranu, i ako imate uski budžet,
koji se još više steže, tada ne možete biti kreativni,
ne možete izmišljati svakakve stvari.
Ako ste računovođa, netko tko "štrihira" kvačice,
jedina stvar koju u ovim okolnostima možete napraviti
je kupiti jeftiniji drek.
E sad, realnost je,
hrana koju vaša djeca dobivaju svaki dan je brza hrana,
visoko obrađena,
u njoj uopće nema dovoljno svježe hrane.
Znate, količina aditiva, E-brojeva, sastojaka za koje ne biste vjerovali...
Nema uopće dovoljno povrća. Prženi krumpirići smatraju se povrćem.
Pizza za doručak. Ne dobiju čak niti pribor za jelo.
Noževi i vilice? Ne, oni su preopasni.
Imaju škare u učionici
ali noževe i vilice, ne.
Ja gledam na to ovako: ako nemate noževe i vilice u školi,
definitivno prihvaćate,
na državnoj razini, brzu prehranu. Jer se može držati u ruci.
I da, usput, to je brza hrana. Traljavi Joe,
burgeri, hrenovke,
pizze, sve to skupa.
10 posto novca kojeg potrošimo na zdravstvenu zaštitu, kako sam prije rekao,
troši se na pretilost. I udvostručit će se.
Ne podučavamo svoju djecu.
Ne postoji propisano pravo za poučavati djecu o hrani,
ni u osnovnoj ni u srednjoj školi. OK?
Ne učimo djecu o hrani. Jel tako?
Evo malog isječka iz jedne osnovne škole,
vrlo čestog prizora u Engleskoj.
Video: Tko zna što je ovo?
Dijete: Krumpiri. Jamie Oliver: Krumpir? Misliš da su ovo krumpiri?
Znaš li što je ovo?
Znaš li što je ovo? Dijete: Brokula?
JO: A ovo? Naš dobri stari prijatelj.
Znaš li što je ovo, dušo? Dijete: Celer.
JO: Ne. Što misiliš što je ovo? Dijete: Luk. JO: Luk? Ne.
Jamie Oliver: Odmah vam je jasno
kako ova djeca nemaju pojma otkud hrana.
Video: JO: Tko zna što je ovo? Dijete: Uh, kruška.
JO: Što misliš što je ovo? Dijete: Ne znam.
JO: Ako djeca ne znaju što je što,
nikad to neće pojesti.
(Smijeh)
JO: Normalno. Engleska i Amerika,
Engleska i Amerika.
Znate što je riješilo problem? Znate što?
2 jednosatna predavanja.
Moramo početi podučavati našu djecu
u školi, o hrani. Točka.
(Pljesak)
Želim vam nešto ispričati,
želim vam reći nešto što
što sažima nevolju u kojoj se nalazimo. OK?
Želim govoriti o nečemu toliko osnovnom kao mlijeko.
Svako dijete ima pravo na mlijeko u školi.
Vaša će djeca dobivati mlijeko u školi, za doručak i ručak. Je li tako?
Pit će po dvije boce, OK?
I većina djece to čini.
No mlijeko više nije dovoljno dobro.
Jer je netko u odboru za mlijeko, da -- i nemojte me krivo shvatiti,
podržavam mlijko, no netko je na odboru za mlijeko,
vjerojatno platio mnogo novca nekom čudaku
da smisli da ako stavite gomile okusa i boja
i šećer u mlijeko, da,
više djece će ga piti. Baš.
(Pljesak)
I očito to se prihvatilo.
Odbor za jabuke će zaključiti
da ako naprave karamel jabuke, jest će i više jabuka.
Znate li što ja mislim?
Za mene, nema potrebe začiniti mlijeko.
OK? Šećera ima u svemu.
Znam prednosti i nedostatke tih sastojaka.
Šećer je u svemu. Čak niti mlijeko nije izbjeglo.
tim modernim problemima.
Evo našeg mlijeka. Našeg kartona.
U njemu je gotovo toliko šećera
kao u jednoj vašoj omiljenoj limenci gaziranog pića.
A oni piju dvije na dan.
Pa, dopustite mi da vam pokažem.
Imamo jedno dijete, ovdje,
koje jede, znate, 8 žlica šećera dnevno.
Ovo je jedan tjedan.
Evo jednog mjeseca.
I bio sam slobodan staviti
samo 5 godina šećera u osnovnoj školi,
samo iz mlijeka.
E sad, ne znam kako vi,
no sudeći po okolnostima, da,
svaki sudac na cijelom svijetu,
pogledao bi statistike i dokaze,
i svaku bi vladu proglasili
krivu za zlostavljanje djece. U to sam uvjeren.
(Pljesak)
E sad, da sam došao ovdje, da sam barem danas mogao doći ovdje,
s lijekom za sidu ili rak,
tukli biste se i koprcali da me uhvatite.
Ovo, sve ove loše vijesti, moguće je spriječiti.
To su dobre vijesti.
Vrlo su sprječive.
Razmislimo samo, ovdje imamo problem,
moramo se sabrati.
U mom svijetu, što trebamo napraviti?
Evo rješenja.
Rješenje ne može doći samo iz jednog izvora.
Za se sabrati i učiniti pravu opipljivu promjenu,
stvarnu promjenu, tako da vam mogu pogledati u bjeloočnice
i reći, "Za 10 godina,
povijest života vaše djece,
sreća -- i ne zaboravimo, pametni ste ako se hranite dobro,
znate da ćete dulje živjeti,
sve to, sve će izgledati drugačije. OK?"
Dakle, supermarketi.
Gdje drugdje kupujete tako vjerno?
Svaki tjedan.
Koliko novaca potrošite, u svom životu, u supermarketu?
Volim ih. Oni nam samo prodaju ono što želimo.
Duguju nam, postaviti zastupnika prehrane
u svaki veliki supermarket.
Trebaju nam pomoći kupovati. Trebaju nam pokazati kako kuhati,
brze, ukusne, sezonske obroke
za zaposlene ljude.
To nije skupo.
Tako se radi u nekim supermarketima. I treba se isto uskoro učiniti preko granice
u Americi, i brzo.
Veliki brendovi, znate, brendovi hrane,
trebaju postaviti obrazovanje o prehrani
u središte svog posla.
Znam, lako je to reći.
To je budućnost. To je jedini put.
Brza hrana. Industrija brze hrane
vrlo je konkurentna, znate.
Imao sam hrpe tajnih dokumenata i dogovora
s fast food restoranima.
Znam kako to rade.
U osnovi, navukli su nas
na ove šutove šećera, soli i masnoće, i x, y, i z
I svi ih vole. Zar ne?
Dakle, ovi dečki biti će dio rješenja.
No trebamo nagovoriti vladu da surađuje
sa svim nabavljačima brze hrane i restoranima.
I tijekom pet, šest, sedam godina
skinuti nas s ekstremne količine
masti, šećera, masti i ostalih nehranjivih sastojaka.
Također, natrag na velike marke, i označavanje,
rekao sam prije, to je potpuna farsa,
i treba se riješiti.
OK, škola.
Očito školama dugujemo
da u onih 180 dana godišnje,
od dragocjene 4. godine života,
do 18, 20, 24, nebitno,
treba im se kuhati
pravu, svježu hranu
od lokalnih uzgajivača. OK?
Mora postojati novi standard svježe hrane
za vašu djecu. Zar ne?
(Pljesak)
Pod ovim okolnostima, vrlo je važno
da svako dijete u Americi napusti školu
znajući kako skuhati 10 jela
koja će spastiti njihov život.
Životne vještine.
(Pljesak)
To znači da mogu biti studenti, mladi roditelji,
i snaći se
u osnovama kuhanja,
kakva god ih recesija zadesila sljedeći put. Ako znate kuhati
novac u recesiji nije važan.
Ako znate kuhati, vrijeme nije važno.
Radno mjesto. O tome nismo baš puno pričali.
Znate, sad je vrijeme za odgovornost tvrtki
da doista pogledaju čime hrane
svoje zaposlenike.
Zaposlenici su mame i tate američke djece.
Marissa, njen otac je umro u njenom naručju,
mislim da bi bila prilično sretna
kada bi korporativna Amerika počela pošteno hraniti svoje zaposlenike.
Defitivno ne bi trebali biti izostavljeni.
Vratimo se doma.
Sad, pogledajmo, ako napravimo sve ovo, a možemo,
sve je izvedivo. Možete brinuti i zarađivati.
Apsolutno.
No, u domu se treba početi
prenositi kuhanje, to je siugrno.
Za pravo, prenositi to kao filozofiju.
I za mene, to je prilično romantično.
Ako jedna osoba nauči tri osobe
skuhati nešto,
i oni nauče tri svoja prijatelja,
to se treba ponoviti samo 25 puta,
i to je cijela populacija Amerike.
Romantično, da, ali,
najvažnije,
treba se truditi da ljudi shvate
da svaki vaš individualni pokušaj
čini razliku.
Moramo vratiti izgubljeno.
Kuhinja Huntington. Huntington, tamo gdje sam napravio program,
gdje smo napravili ovaj važan program koji će, nadam se,
nadahnuti ljude da doista nešto promijene.
Vjerujem da će se promjena dogoditi.
Kuhinja Huntington. Radim sa zajednicom.
Radio sam u školama. Pronašao sam lokalna samoodrživa financiranja
da svaka škola u tom području,
prijeđe sa "junk" na svježu hranu.
6.5 tisuća dolara po školi.
(Pljesak)
To je sve što je potrebno. 6.5 tisuća dolara po školi.
Kuhinja sa 25 000 mjesečno. OK?
To je za 5000 ljudi godišnje,
što je 10 posto njihove populacije.
I to je čovjek za čovjeka.
Znate, lokalni kuhari podučavaju lokalni narod.
To su besplatne lekcije kuhinja, na glavnoj ulici.
To je prava, opipljiva promjena.
Po Americi, ako se samo osvrnemo,
događa se gomila krasnih stvari.
Gomila prekrasnih stvari. Tu su anđeli
koji po Americi čine divne stvari
u školama, radionicama na farmama,
u vrtovima, obrazovanje.
Divni ljudi to već čine.
Problem je kada to žele uvesti
u sljedeću školu, i sljedeću nakon.
Ali, nema love.
Trebamo brzo prepoznati stručnjake i anđele,
prepoznati ih i omogućiti im da lako pronađu resurse
da nastave provoditi ono što već rade,
a rade dobro.
Tvrtke u Americi trebaju podupirati
gđu Obamu da radi ono što želi.
(Pljesak)
I gle, znam da je čudno
da netko iz Engleske stoji tu pred vama
i priča vam o svemu ovome.
Sve što mogu reći je: Meni je stalo. Ja sam otac.
I volim ovu zemlju.
I doista, istinski vjerujem,
da ako se dogodi promjena u ovoj zemlji,
divne će se stvari dogoditi po cijelom svijetu. Ako to Amerika učini
vjerujem da će ju drugi slijediti.
To je prevažno.
(Pljesak)
Kada sam bio u Huntingtonu, pokušavajući natjerati neke stvari
da profunkcioniraju, mislio sam, da imam čarobni štapić,
što bih napravio? I znate što?
Volio bih da me stave pred neke od najfascinantnijih
pokretača i utjecajne ljude u Americi.
I tjedan dana kasnije dobio sam poziv od TED-a i ovu nagradu.
Ovdje sam.
Moja je želja
disleksičan sam, pa sam malo spor.
Moja je želja
da pomognete snažnom
održivom pokretu
da poduči svako dijete
prehrani,
da nadahne obitelji da ponovno kuhaju,
da posvuda osposobi ljude
za borbu s pretilošću.
(Pljesak)
Hvala.
(Pljesak)
Postoji pjesma koju je napisao
veoma poznati engleski pjesnik
krajem 19. stoljeća.
Govori se da je odjekivala u Churchillovom mozgu
tijekom 30-ih.
A pjesma počinje ovako:
Ležim na ogoljenom brežuljku u ljetu
i potoci pokraj lijeno teku.
U daljini osluškujem bubnjara
koji me poziva bukom u snovima.
Bliz je i dalek, tih je i glasan; govori o prolaznosti života.
Dragi su mi prijatelji, a hrana nam je barut,
mi vojnici marširamo,
a uskoro umiremo.
Oni koje zanima poezija znaju
da je to "Dečko iz Shropshirea" od A.E. Housmana.
Ali ono što je Housman shvatio,
se također čuje i u Nielsenovim simfonijama,
a to je da će duga, topla, šumska ljeta
stabilnosti 19. stoljeća
polako završavati,
te da će svijet ući
u jedno od onih zastrašujućih razdoblja povijesti,
a to je mijena moći.
A to su uvijek, dame i gospodo, razdoblja
koja prate nemiri,
a prečesto i prolijevanje krvi.
A moja poruka vama
je ta da vjerujem da smo osuđeni, tako rečeno,
živjeti baš tijekom tih vremena u povijesti
kada se temelji, na kojima je
već ustanovljena hijerarhija moći, počinju mijenjati
i kada se novi izgled svijeta,
kao i nove moćne sile svijeta,
počinju formirati.
A to su - danas to vrlo jasno vidimo -
skoro uvijek burna, vrlo teška vremena,
i prečesto vrlo krvava vremena.
Usput rečeno, to se otprilike događa jedanput u stoljeću.
Možemo se neslagati kada se zadnji put dogodilo,
ali ono što su predosjećali Housman i Churchill
je to da se moć počela prelijevati iz starih naroda,
starih sila Europe
preko Atlantika u novu mladu silu -
Sjedinjene Američke Države --
čime je počelo američko stoljeće.
I, naravno, prelijevati u vakuum
u kojem su nekada vladale staromodne europske sile,
no one su sada bile izložene dvjema krvavim katastrofama
prošlog stoljeća -
jednoj u prvom dijelu i jednoj u drugom: dvama svjetskim ratovima.
Mao Ce-tung je njih tumačio kao europske građanske ratove,
a to je vjerojatno i točniji način njihovog opisivanja.
Dame i gospodo,
živimo u takvom vremenu.
Što se nas ovdje tiče, danas želim pričati o trima čimbenicima.
A prvi od njih, zapravo prva dva, su
o pomaku u moći.
A drugi je o nekoj novoj dimenziji koju želim objasniti,
a koja se prije nije pojavila ovako kao što se danas pojavljuje.
Ali počnimo s pomacima moći koji se događaju u svijetu.
A ono što se danas događa
je, u neku ruku, zastrašujuće
jer se prije nikad nije dogodilo.
Vidjeli smo lateralne pomake moći -
moć Grčke je prenešena Rimu
kao i pomaci moći koji su se dogodili
tijekom europskih civilzacija,
ali sada se događa nešto malo drukčije.
Sada moć ne prelazi samo lateralno
od naroda do naroda.
Također se prenosi i vertikalno.
Ono što se danas događa je to da je moć koja je bila podložna
odgovornosti, vladavini prava,
institucijama države,
sada u velikoj mjeri prešla na svjetsku pozornicu.
Globalizacija moći -
mi pričamo o globalizaciji tržišta,
ali zapravo se radi o globalizaciji prave moći.
Na državnoj je razini
ta moć podložna odgovornosti,
ona je i predmet prava,
ali na međunarodnoj pozornici nije tako.
Međunarodno-globalna pozornica je sadašnje mjesto prebivanja moći:
moć Interneta, moć satelitskog odašiljanja,
moć mjenjača novca -
ovaj veliki vrtuljak novca
stvara 32 puta veću cirkulaciju novca nego što je potrebno
za razmjenu koju bi on trebao financirati.
Mjenjači novca, nazovimo ih tako,
i financijski špekulatori
koji su nas nedavno bacili na koljena
omogućuju moć multinacionalnim tvrtkama
koje sada imaju dohodak
koji je često veći od onoga srednje velikih država.
One postoje u globalnom prostoru
koji je premalo reguliran,
koji nije podložan zakonima,
i u kojem ljudi imaju odriješene ruke.
To odgovara moćnima -
do ovog trenutka.
Uvijek je prikladnije onima koji posjeduju najveću moć
djelovati u prostoru bez ograničenja,
ali lekcija iz povijesti nam govori da, prije ili kasnije,
nereguliran prostor -
prostor koji nije podložen zakonima -
postane napučen, ne samo stvarima koje ste htjeli
kao što su međunarodna trgovina, internet itd.,
nego i stvarima koje ne želite -
međunarodnim kriminalom i terorizmom.
Otkriće 9/11 nam govori
to da čak i ako ste najmoćnija država svijeta,
unatoč tomu vas,
oni koji žive u tom prostoru mogu napasti,
čak i u najpoznatijem od svih gradova
jednog sučanog rujanskog jutra.
Govori se da je otprilike 60%
od 4 mijuna dolara koliko je iskorišteno za financiranje 9/11
zapravo prošlo kroz institucije samog trgovinskog centra
kojeg su događaji 9/11 uništili.
Naši neprijatelji također koriste taj prostor -
prostor masovnog tranzita, interneta, satelitskih odašiljatelja
kako bi svugdje postavili svoj otrov
kojemu je namjera uništenje našeg sustava i naših običaja.
Prije ili kasnije,
prije ili kasnije,
pravilo povijesti nam govori:
"Gdje moć ode
vlast je mora tamo i slijediti."
A ako je usitinu tako, a vjerujem da jest,
onda je fenonemen našeg vremena -
globalizacija moći,
a ona za sobom donosi jedan od izazova našeg vremena,
a to je postavljanje vlasti u globalni prostor.
I mislim da će desetljeća koja su ispred nas
zapravo biti manje ili više burna
ovisno o tome koliko dobro uspijemo ostvariti taj cilj:
donijeti vlast u globalni prostor.
Molim da primijetite da ja ne govorim o vladi.
Ne govorim o ustanovljenju
neke globalne demokratske institucije.
Usput, moje osobno stajalište, dame i gospodo,
je to da se to vrlo vjerojatno neće postići
stvaranjem novih U.N.-ovih agencija.
Da nemamo U.N., morali bismo ga izmisliti.
Svijet treba međunarodni forum.
On treba načine na koje može opravdati međunarodne poteze.
Ali kada pričamo o postavljanju vlasti u globalni prostor,
moja procjena je da se to neće dogoditi
stvaranjem novih U.N.-ovih agencija.
To će se zapravo dogoditi preko moćnog združivanja
i ustanovljenja sustava sporazuma,
sporazumnih dogovora
kako bi vladali tim globalnim prostorom.
A ako pogledate, možete vidjeti da se to događa, da oni počinju nastajati.
Svjetska trgovinska organizacija: organizacija temeljena na sporazumima,
u potpunosti,
i još, dovoljno moćna da najmoćniju državu, Sjedinjene Države,
smatra odgovornom ako je potrebno.
Kyoto: počeci borbe za stvaranjem
organizacije temeljene na sporazumima.
G20:
sada znamo da moramo osmisliti instituciju
koja može dovesti vlast
u financijski prostor zbog financijskog špekuliranja.
A to upravo G20 jest, ogranizacija temeljena na sporazumima.
No, postoji problem
kojemu ćemo se vratiti za minutu,
a odnosi na to da ako povežete najmoćnije zajedno
kako bi ustanovili pravila u tim organizacijama,
kako bi vlašću popunili taj prostor,
što se onda dogodi slabima koji su izostavljeni?
A to je veliki problem
i vratit ćemo se na njega za trenutak.
I tako dolazimo do moje prve poruke,
a ona glasi da ako prolazimo kroz ta burna vremena,
više ili manje burno,
onda naš uspjeh u tome
u velikoj mjeri ovisi o našoj mogućnosti
da uvedemo razumnu vlast
u taj globalni prostor.
Pogledajte oko sebe - to se već počinje događati.
Moja druga poanta je,
a znam da ne trebam pričati publici poput ove
o takvoj stvari,
ta da se moć ne premješta samo vertikalno,
nego također i horizontalno.
Možete se neslagati da je ta priča, o povijesti civilizacije,
bila o civilizacijama okupljenim oko mora -
prve su bile one na Mediteranu,
a novije su one dominirajuće zapadne sile na Atlantiku.
Pa, meni to izgleda
da trenutačno svjedočimo bitnom pomaku moći, široko govoreći,
od država okupljenih oko Atlantika
prema državama oko tihooceanskog prstena.
To prvo počinje s ekonomskom moći,
ali tim načinom to uvijek počinje.
Već se može primijetiti razvoj vanjskih politika,
povećavanje vojnih budžeta
koje se događa u rastućim silama svijeta.
Mislim da se zapravo
ne radi toliko o pomaku sa Zapada na Istok;
nešto drukčije se događa.
Moja pretpostavka je, koliko god ona vrijedila,
da će Sjedinjene Države ostati
najmoćnija nacija na Zemlji
u sljedećih 10, 15 godina,
ali će se kontekst u kojemu ona drži svoju moć
sada radikalno promijeniti, zapravo već jest.
Izlazimo iz perioda od 50 godina,
vrlo neobičnih godina povijesti
u kojima smo imali potpuno monopolaran svijet
u kojemu je svaka igla kompasa,
za ili protiv,
morala biti korigirana prema svome položaju u Washingtonu -
svijetom je dominarao jedan gorostas.
Ali to inače nije tako u povijesti.
U stvari, ono što se sada pojavaljuje
je više normalniji slučaj u povijesti.
Može se uočiti pojavljivanje
multipolarnog svijeta.
Do danas,
Sjedinjene Države su bile dominantno obilježje svijeta.
One će ostati najmoćnija država,
ali bit će najmoćnija država
u sve više multipolarnijem svijetu.
A može se uočiti i formiranje alternativnih centara moći -
u Kini, naravno,
makar je moj stav taj da uspon Kine prema veličini nije gladak.
On će biti dosta neravan
kako Kina počinje demokratizirati svoje društvo
nakon liberaliziranja svojeg gospodarstva.
Ali to je predmet druge rasprave.
Primijetite Indiju, Brazil.
Vidite da sve više i više
svijet zapravo počinje izgledati, za nas Europljane,
više kao Europa u 19. stoljeću.
Europa u 19. stoljeću:
veliki britanski ministar vanjskih poslova, Lord Canning,
je to opisao kao "europski koncert moći".
Postojala je ravnoteža, peterostrana ravnoteža.
Britanija je uvijek bila za ravnotežu.
Ako se Pariz udružio s Berlinom,
Britanija se udružila s Bečom i Rimom kako bi stvorila proturavnotežu.
Molim da primijetite
da su u periodu u kojem je dominirala monopolarnost
postojali nepromjenjivi savezi -
NATO i Varšavski pakt.
Nepromjenjiva polarnost moći
je značila nepromjenjive saveze.
Ali multipolarnost moći
znači pomicanje i mijenjanje saveza.
A to je svijet u kojeg ulazimo,
u kojemu ćemo sve više i više vidjeti
da naši savezi nisu fiksni.
Canning, veliki britanski ministar vanjskih poslova je rekao:
"Britanija se zalaže za zajednički interest,
ali nema fiksne saveznike."
I sve više i više ćemo vidjeti
da ćemo mi na Zapadu
morati posegnuti, posegnuti iza
ugodnog kruga sila Atlantika
kako bi stvorili saveze s drugima
ako želimo da se stvari pokrenu u svijetu.
Primijetite da kada smo otišli u Libiju,
nije bilo dovoljno da Zapad sam bude u tome;
morali smo uključiti i druge.
Ovoga smo puta morali uključiti Arapsku ligu.
Moja pretpostavka je da su Irak i Afganistan zadnje situacije
kada je Zapad pokušao nešto učiniti samostalno;
a nismo u tome uspjeli.
Moja pretpostavka
je da se približivamo početku kraja razdoblja od 400 godina -
koristim 400 godina jer je toliko prošlo od kraja Osmanskog Carstva -
hegemonije od strane zapadnih sila,
zapadnih institucija i zapadnih vrijednosti.
Znate, da do sada, kada god se Zapadu prohtjelo,
mogao je učiniti sve i svašta
u bilo kojem kutku svijetu.
To više nije tako.
Uzimite kao primjer zadnju financijsku krizu
poslije Drugog svjetskog rata.
Zapad se osvijestio -
preko Bretton Woodsa, Svjetske banke, Međunarodnog monetarnog fonda -
i problem je bio riješen.
No, sada moramo pozvati i druge.
Sada moramo stvoriti G20.
Sada moramo posegnuti iza udobnog kruga
naših zapadnih prijatelja.
Dopustite da predvidim nešto
što je vjerojatno još više iznenađujuće.
Predviđam da se približivamo kraju
perioda od 400 godina
kada je zapadna moć bila dovoljna.
Ljudi mi govore: "Kinezi, naravno,
oni se nikad neće uključiti
u multilateralne mirovne misije širom svijeta.
Oh? A zašto se ne bi?
Koliko je kineskih vojnika
u službi plave beretke, u službi plave zastave,
u službi U.N.-a u današnjem svijetu?
3,700.
A koliko je Amerikanaca? 11.
Čiji je najveći mornarički kontingent
koji se bori s problemom somalskih gusara?
Kineski mornarički kontingent.
Naravno da su to oni, pa oni su trgovačka nacija.
Oni žele održati morske putove otvorenima.
Sve više i više, morat ćemo poslovno surađivai
s ljudima s kojima ne dijelimo vrijednosti,
ali s kojima, trenutačno, dijelimo zajedničke interese.
Potpuno drukčiji način
gledanja na svijet se sada pojavljuje.
A postoji i treći faktor,
koji je sasvim drukčiji.
Danas, u našem modernom svijetu,
zbog Interneta,
zbog stvari o kojima su ljudi ovdje pričali,
je sve povezano sa svime.
Sada smo međusobno ovisni.
Danas smo jako povezani,
kao nacije, kao individualci
na način koji se prije nije dogodio,
kao nikad prije.
Međupovezanost država,
ona je uvijek postojala.
U diplomaciji se radi o upravljanju međupovezanošću država.
Ali sada smo međusobno intimno povezani.
Pojavi se svinjska gripa u Mexicu,
a postane problem za Charles de Gaulle zračnu luku
24 sata poslije.
Lehman Brothers (fin. agencija) bankrotira, sve se sruši.
Požari su u ruskim stepama,
a nemiri zbog hrane u Africi.
Svi smo mi jako, jako, jako međusobno povezani.
A to znači
da ideja samostalnog djelovanja države,
bez veze s drugima,
bez surađivanja,
više nije održiv prijedlog.
To je zato što djelovanja neke države
nisu ograničena na nju samu,
niti je dovoljno da sama država
kontrolira svoj teritorij
zato što događaji izvan države
sada počinju utjecati na ono što se događa u njima.
Bio sam mladi vojnik
u zadnjem od malih imperijalističkih britanskih ratova.
U to vrijeme, obrana moje države
se temeljila na jednim te istim stvarima:
koliko je jaka naša vojska, koliko je jako naše zrakoplovstvo,
koliko je jaka naša mornarnica i koliko su jaki naši saveznici.
Tako je bilo kada je neprijatelj bio iza zidina.
Sada se neprijatelj nalazi unutar zidina.
Danas, ako želim govoriti o obrani svoje države,
moram razgovarati s ministrom zdravstva
zato što je pandemijska bolest prijetnja mojoj sigurnosti.
Moram razgovarati s ministrom poljoprivrede
jer je dostupnost hrane prijetnja mojoj sigurnosti.
Moram razgovarati s ministrom industrije
zato što osjetljivost naše visoke tehnološke infrastrukture
postaje meta napada naših neprijatelja -
kao što vidimo u virtualnom ratovanju.
Moram pričati s ministrom unutarnjih poslova
jer onaj koji je ušao u moju zemlju,
onaj koji živi u nanizanim kućama u napučenijem dijelu grada
ima izravan učinak na događaje u mojoj državi -
to smo i vidjeli u Londonu tijekom napada 7/7.
Više nije slučaj da je sigurnost neke države
stvar koji se odnosi samo na njezine vojnike i ministra obrane.
Nego, na njezinu sposobnost da ujedini te ustanove.
A ovo vam govori nešto vrlo važno.
To vam govori to da su, u stvari,
naše vlade koje su vertikalno strukturirane,
i stvorene na ekonomskom modelu industrijske revolucije:
vertikalna hijerarhija, specijalizacija poslova,
zapovjedni lanac -
zapravo sve strukture pogrešno shvatile.
Vi u gospodarstvu znate
da je najvažnija struktura danas, dame i gospodo, -
mreža.
Vaš "mrežni" kapacitet je ono bitno,
kao u vašim vladima tako i izvan njih.
Tako dolazimo do Ashdownovog trećeg zakona.
Ne pitajte me o Ashdownovom prvom i drugom zakonu
jer te još nisam izmislio;
uvijek bolje zvuči kada se radi o trećem zakonu, zar ne?
Ashdownov treći zakon glasi: "U modernom dobu,
gdje je sve povezano sa svime,
najvažnija stvar što možete uraditi,
je ono što možete uraditi s drugima."
Najvažniji djelić koji čini vašu hijerarhiju -
bilo da predstavljate vladu, vojnu pukovniju,
ili poslovnu tvrtku -
su vaše veze s drugima,
vaša sposobnost da radite s drugima.
Vi u industriji to razumijete;
ali vlade ne.
A sada, posljednja riječ.
Ako je stvar u tome, dame i gospodo, a jest,
da smo međusobno povezani
na način sličan nijednom prije toga,
onda je zaključak taj da dijelimo sudbinu sa svima oko nas.
Odjednom i po prvi puta,
zajednička obrana, stvar koja je dominirala nama
kao koncept obrane naših država,
više ne vrijedi.
Prije je bio scenarij taj
da sam bio siguran ako je moje pleme moćnije od njihovog;
da sam bio siguran ako je moja država moćnija od njihove;
da sam siguran ako je moj savez, kao NATO, moćniji od njihvog saveza.
To više ne drži vodu.
Pojava međupovezanosti
i oružja za masovno uništenje
impliciraju, sve više i više,
da dijelim sudbinu sa svojim neprijateljem.
Kada sam kao diplomat
pregovarao o sporazumima o razoružanju sa SSSR-om
u Ženevi tijekom 70-ih,
uspjeli smo u tome jer smo shvatili
da dijelimo sudbinu s njima.
Globalna sigurnost nije dovoljna.
Mir je došao u Sjevernu Irsku
jer su obje strane shvatile da se pat pozicija ne može održati.
Dijelili su zajedničku sudbinu s neprijateljima.
Jedna od velikih prepreka miru u Bliskom istoku
je ta da obje strane, i Izrael i, mislim, Palestinci
ne razumiju
da zapravo dijele zajedničku sudbinu.
I tako, odjednom, dame i gospodo,
ono što je nekada bio prijedlog
vizionara i pjesnika kroz vremena
postaje nešto što moramo shvatiti ozbiljno
jer to predstavlja opći interes.
Počeo sam s pjesmom pa ću tako i završiti.
Velika pjesma Johna Donnea.
"Ne pitaj kome zvono zvoni."
Ime pjesme je "Nijedan čovjek nije otok."
Ona glasi ovako:
"Smrt svakog čovjeka smanjuje mene,
jer sam obuhvaćen u čovječanstvu,
i zato nikada ne pitaj
kome zvono zvoni;
tebi zvoni."
Za Johna Donnea, preporuka za moralnost.
Za nas, mislim,
dio jednadžbe našeg preživljenja.
Hvala vam najljepša.
Pljesak
Među svim zabrinjavajućim problemima s kojima se danas susrećemo,
tu prvenstveno mislimo na ekonomske i financijske,
ali oni koji me najviše zabrinjavaju
nedostatci su političkog dijaloga,
naše sposobnosti da se nosimo s modernim sukobima
kao takvima,
da doprijemo do njihove biti
i da shvatimo ključne igrače
te da se s njima obračunamo.
Mi, diplomati,
obučeni smo nositi se s problemima i sukobima između država.
I moram vam reći, naš raspored je pun.
Tu su trgovina, razoružanje,
prekogranični odnosi.
Ali slika se mijenja,
i sada primjećujemo da novi ključni igrači
dolaze na pozornicu.
Kolokvijalno ih zovemo "skupine".
One mogu predstavljati društvene, religiozne,
političke, gospodarske, vojne entitete.
I mučimo se s načinom kako postupati s njima.
Pravila angažmana su:
kako pregovarati, kada pregovarati,
i kako se suočiti s njima.
Dopustite da vam pokažam slajd
koji prikazuje narav sukoba
od 1946. do danas.
Uočite da su zeleno
tradicionalni međudržavni sukobi,
oni o kojima smo obično čitali.
Crveno je moderan sukob,
sukob unutar države.
Oni su dosta različiti,
i izvan su dosega
moderne diplomacije.
A srž ovih glavnih igrača
čine skupine
koje predstavljuju različite interese
unutar država.
A način na koji se oni nose sa svojim sukobima vrlo se brzo širi u druge države.
Zbog toga se oni, na neki način, tiču svih nas.
Druga spoznaja koju smo uvidjeli tijekom ovih godina,
posljednjih godina,
je ta da se vrlo malo
ovih regionalnih i unutardržavnih sukoba
može riješiti vojnim putem.
Njima se možda može pristupiti vojno,
ali ih se ne može riješiti vojnim putem.
Oni trebaju politička rješenja.
I mi, dakle, imamo problem,
budući da oni izmiču tradicionalnoj diplomaciji.
A između država postoji
nevoljkost u njihovu rješavanju.
Također, tijekom proteklog desetljeća
bili smo u načinu rada
gdje je obračunavanje sa skupinama
bilo pojmovno i politički opasno.
Nakon 11. rujna,
ili ste bili za nama, ili protiv nas.
Bilo je crno ili bijelo.
A skupine su vrlo često
odmah etiketirane kao terorističke.
A tko bi pregovarao s teroristima?
Zapad, kako ga ja vidim,
iz tog desetljeća izlazi oslabljen
zato što nismo razumijeli skupinu.
I tako smo potrošili više vremena
fokusirajući se na to zašto ne bismo trebali razgovarati s drugima,
umjesto pronalaženja načina kako razgovarati s njima.
Ovako, ja nisam naivan.
Ne možete razgovarati sa svima cijelo vrijeme.
A postoje i situacije kada trebate odšetati.
A katkada je potrebna i vojna intervencija.
Ja vjerujem da je intervencija u Libiji bila potrebna
kao i vojna intervencija u Afganistanu.
I moja država se oslanja na svoju sigurnost
preko vojnog saveza, to je jasno.
Ali mi još uvijek imamo velik nedostatak
u razumijevanju i suočavanju s modernim sukobom.
Razmotrimo Afganistan.
10 godina nakon vojne intervencije
ta je država daleko od sigurne.
Situacija je, iskreno, vrlo ozbiljna.
Ponavljam, vojska je potrebna,
ali vojska ne rješava probleme.
Kada sam prvi put došao u Afganistan 2005. kao ministar vanjskih poslova,
upoznao sam zapovjednika ISAF-a -
međunarodnih snaga.
I on mi je rekao: "Ministre, moguća je vojna pobjeda.
Samo moramo biti uporni."
I sada, nakon četiri nova zapovjednika,
čujemo drukčiju poruku:
"Ovaj sukob ne može riješiti vojska."
Potrebna nam je prisutnost vojske,
ali moramo se okrenuti politici.
Ovo možemo riješiti samo kroz politčko rješenje.
I nismo mi ti koji će to riješiti,
već Afganistanci.
Ali oni trebaju drukčiji politički pristup
od onoga koji im je dan 2001., 2002.
Oni trebaju biti uključeni u taj proces
tamo gdje se vođe ovoga komplicranog društva
mogu suočiti sa svojim problemima.
Izgleda da se svi slažu s tim.
No, to je bilo vrlo kontroverzno govoriti prije tri, četiri ili pet godina.
Sada se svi slažu oko toga.
Ali sada, dok se pripremamo za pregovore,
shvaćamo koliko malo znamo.
I to zato što nismo razgovarali.
NIsmo spoznali ono što se događalo.
Međunarodni odbor Crvenoga križa (ICRC),
razgovara sa svima,
i čini to jer je neutralan.
I to je jedan razlog zašto je
ta organizacija vjerojatno
najinformiraniji ključni igrač
u razumijevanju modernog sukoba -
zato što razgovaraju.
Moj zaključak je da ne trebate biti neutralni kako biste razgovarali.
I ne trebate se složiti
kada sjednete za stol s drugom stranom.
I uvijek možete odšetati.
Ali ako ne razgovarate,
ne možete napasti drugu stranu.
A ta druga strana koju ćete napasti
je ona s kojom se apsolutno ne slažete.
Premijer Rabin je u vrijeme pokretanja Sporazuma u Oslu rekao:
"Ne sklapate mir sa svojim prijateljima,
već sa svojim neprijateljima."
To je teško, ali je potrebno.
Dopustite da odem jedan korak dalje.
Ovo je Trg Tahrir u Kairu.
Tamo se odvija revolucija.
Arapsko proljeće zalazi u jesen
i kreće se prema zimi.
Trajat će dugo, dugo vremena.
I tko zna kako će se zvati kada završi.
No, to nije poanta.
Poanta je da vjerojatno svjedočimo,
po prvi put u povijesti arapskog svijeta,
revoluciju odozdo prema gore -
revoluciju naroda.
Društvene skupine izlaze na ulice.
A mi na Zapadu shvaćamo
da vrlo malo znamo o tome što se događa.
Zato što nikada ne vodimo razgovore s ljudima tih država.
Većina vlada je slijedila
diktaturu autoritativnih vođa
kako bi ostali podalje od različitih skupina,
zato što su ih smatrali teroristima.
I sada kada oni izlaze na ulice,
mi, pozdravljajući demokratsku revoluciju,
shvaćamo koliko malo znamo.
Upravo sada, održava se rasprava,
"Trebamo li razgovarati s Muslimanskim bratstvom?
Trebamo li razgovarati s Hamasom?
Ako budemo razgovarali s njima, možda ćemo ih učiniti zakonitima."
Mislim da je to pogrešno.
Ako razgovarate na pravi način, dajete do znanja
da razgovaranje nije i slaganje.
A kako mi možemo reći Muslimanskom bratstvu,
a trebali bismo,
da moraju poštovati prava manjina
ako mi ne prihvaćamo prava većine.
Zato što baš oni mogu postati većina.
Kako možemo izbjeći korištenje dvostrukog standarda
ako u isto vrijeme propovijedamo demokraciju
i u isto vrijeme
ne želimo imati ikakve veze sa značajnim skupinama?
Kako ćemo ikada postati sugovornicima?
Mojim diplomatima je naloženo
da razgovaraju sa svim ovim skupinama.
Ali razgovarati se može na različite načine.
Mi razlikujemo razgovore na diplomatskoj razini
od onih na političkoj.
Pomoć može, a i ne mora pratiti razgovore.
Razgovori mogu biti popraćeni s uključivanjem ostalih ili ne.
Veliko je mnoštvo
načina kako pristupiti ovome.
Pa tako ako odbijemo
razgovarati s tim novim skupinama
koje će dominirati vijestima u narednim godinama,
zapravo ćemo promicati radikalizaciju,
tako ja mislim.
Prijelaz iz nasilnih aktivnosti u politiku
ćemo učinit težim.
A ako ne možemo prezentirati ovim grupama
da ako odluče krenuti prema demokraciji,
ako se usmjere prema sudjelovanju
u civiliziranim i normalnim standardima između država,
da ipak postoje neke nagrade na drugoj strani.
Paradoks je
taj da je prošlo desetljeće bilo izgubljeno desetljeće
u nastojanju da to uspije.
A paradoks je taj da je desetljeće prije prošloga bilo jako obećavajuće
i to primarno zbog jednog razloga.
A razlog je ono što se dogodilo u Južnoafričkoj Republici -
Nelson Mandela.
Kada je Mandela izašao iz zatvora
nakon 27 godina zatočeništva,
da je bio rekao svojim ljudima:
"Vrijeme je da uzmemo oružje u ruke,
vrijeme je za borbu",
oni bi ga poslušali.
A mislim da bi međunarodna zajednica
na to odgovorila: "Dobro.
Njihovo je pravo da se bore."
No, kao što znate, Mandela to nije učinio.
U njegovim memoarima, "Dugi put do slobode",
napisao je da je preživio
te godine zatočeništva
zato što je na svoga ugnjetača gledao
kao na ljudsko biće,
još jedno ljudsko biće.
Pa je tako on započeo politički proces dijaloga,
ne kao strategiju slabih,
nego kao strategiju koju koriste snažni.
I započeo je smišljene pregovore
tako što je izgladio neke od najkompliciranijih problema
kroz istinu i proces pomirenja
tijekom kojeg su se ljudi sastajali i pričali.
Sada Južnoafrikanci znaju
da je to bilo vrlo bolno.
I, što mi sada možemo naučiti iz svega toga?
Dijalog nije lagan -
ni između pojedinaca, ni između skupina, ni između vlada -
ali je jako potreban.
Ako se planiramo suočiti s političkim načinom rješavanja sukoba,
ako namjeravamo razumijeti te nove skupine
koje nastaju u donjim slojevima društva
i koje koriste tehnologiju, koja je svima dostupna,
mi diplomati ne smijemo uživati na gozbama
misleći da tako radimo na međudržavnim odnosima.
Moramo se povezati
s ovim velikim promjenama.
I što je uopće definicija dijaloga?
Kada započinjem dijalog,
nadam se da će druga strana
shvatiti moja stajališta
i da ću im uvjerljivo prikazati
svoja mišljenja i svoje vrijednosti.
Ne mogu to učiniti
ukoliko ne pošaljem signale da ću otvoreno
poslušati signale druge strane.
Moramo još više trenirati kako to činiti
i često vježbati
način na koji to može poboljšati rješavanje problema.
Iz svojiih osobnih iskustava znamo
da je ponekad lagano
samo odšetati,
a katkad se možda morate i boriti.
Ne mogu reći da je to pogrešno u svim situacijama.
Ali ponekad jednostavno morate.
Ali ta vas strategija rijetko odvede jako daleko.
Alternativa je strategija
angažmana i moralnog dijaloga.
I vjerujem da moramo osnažiti ovaj pristup
u modernoj diplomaciji,
i to ne samo između država,
već i unutar njih.
Primjećujemo neke nove znakove.
Nikada ne bismo donijeli
konvenciju protiv pješačkih mina
i konvenciju koja zabranjuje kazetno streljivo
ukoliko nismo drukčije pristupili diplomaciji,
i to uključivši civilno društvo.
Odjednom,
NVO-e nisu hodale ulicama, uzvikujući svoje slogane,
nego su ih koristili u pregovorima,
dijelom zato što su predstavljale žrtve ovog oružja.
I u pregovore su donijeli svoje znanje.
I postojala je interakcija
između diplomacije i moći koja dolazi odzodo.
To je možda prvi element
nekakve promjene.
Vjerujem da u budućnosti
trebamo učiti iz ovih različitih primjera
kako ne bismo imali diplomaciju
koja je otuđena od svojih ljudi i civilnog društva.
Također moramo zakoračiti
iza tradicionalne diplomacije
do pitanja koje danas znači preživljavanje -
klimatskih promjena.
Kako ćemo pregovorima uspjeti riješiti klimatske promjene
ukoliko nismo u mogućnosti učiniti civilno društvo i ljude,
ne dijelom problema, nego dijelom rješenja?
On će zahtijevati diplomatski proces u kojem su mnogi uključeni,
vrlo različit od onoga kojega trenutačno prakticiramo
dok se krećemo prema novim rundama teških klimatskih pregovora,
ali i prema nečemu
što mora biti puno više
od puke opće mobilizacije.
Vjerujem da je ključno razumjeti,
zbog tehnologije i zbog globalizacije,
društva od donjih slojeva prema gore.
Mi, diplomati,
moramo razumijeti društveni kapital
kojeg imaju zajednice.
Što je to što nam omogućava da si ljudi međusobno vjeruju,
ne samo između država,
nego i unutar njih?
Koji je legimitet diplomacije,
rješenje kojeg mi diplomati smišljamo
ako o njemu ne mogu razmišljati i njega razumijeti
ovi širi i utjecajniji dijelovi društva
koje sada vrlo neformalno zovemo grupama?
Dobra stvar je ta što nismo bespomoćni.
Nikada do sada nismo imali
toliko različitih načina komunikacije,
sredstava povezanosti, dosezanja,
i uključivanja drugih.
Diplomatska kutija za alate
je zapravo prepuna različitih alata koje možemo koristiti
kako bismo ojačali svoju komunikaciju.
Ali problem je taj što izlazimo iz desetljeća
u kojem smo imali strah od njezinog korištenja.
Sada se nadam da ćemo u nadolazećim godinama
moći, kroz neke konkretne poteze, demonstrirati
da se taj strah povlači
i da se možemo ohrabriti
formiranjem tog saveza
s civilnim društvom
u različitim državama
kako bismo podržali njihovo rješavanje problema -
i to između Afganistanaca,
unutar palestinske populacije,
između naroda Palestine i Izraela.
Dok pokušavamo razumjeti ovaj veliki pokret
širom arapskog svijeta,
nismo bespomoćni.
Moramo poboljšati potrebne vještine,
i moramo imati hrabrosti koristiti ih.
U mojoj državi,
svjedočio sam kako vijeće islamističkih skupina
i kršćanske skupine
surađuju, ali ne preko vladine inicijative,
već preko vlastite
i to kako bi uspostavili kontakt i dijalog
u vremenima kada odnosi nisu bili zategnuti.
A kada se napetost povećala,
oni su već imali taj dijalog,
i u njemu je bila snaga za rješavanje različitih problema.
Naša su moderna zapadnjačka društva
kompleksnija nego prije,
u ovom vremenu migracija.
Kako ćemo se dogovoriti i izgraditi veće "Mi"
kako bismo se obračunali sa svojim problemima
ako ne poboljšamo svoje vještine komunikacije?
Dakle, puno je razloga
i svog svih tih razloga,
ovo je vrijeme i to su razlozi zašto moramo razgovarati.
Hvala vam na vašoj pažnji.
(Pljesak)
Penelope Jagessar Chaffer: Htjela sam pitati ima li ovdje koji doktor.
Ne, samo se šalim.
Zanimljivo je da sam, prije šest godina
kada sam bila trudna s prvim djetetom,
otkrila
da najučestaliji konzervans
u proizvodima dječje njege
oponaša estrogen
kad dospije u ljudsko tijelo.
Kemijski spoj iz proizvoda
zapravo vrlo lako može dospijeti
u ljudsko tijelo kroz kožu.
A ovi konzervansi su pronađeni
kod raka dojke.
Bio je to početak mog putovanja
da bih napravila ovaj film „Otrovano dijete“.
I nije mi trebalo mnogo vremena
da otkrijem neke doista zapanjujuće statistike
vezane uz taj problem.
Jedno je da vi i ja svi imamo
30.000-50.000 kemikalija
u našim tijelima
koje naši bake i djedovi nisu imali.
A mnoge od tih kemikalija
sad su neosporno povezane
s kroničnim dječjim bolestima
koje viđamo duž industrijaliziranih zemalja.
Pokazat ću vam neke statistike.
Na primjer, u Ujedinjenom je Kraljevstvu
učestalost leukemija u djece
porasla za 20 posto u samo jednoj generaciji.
Vrlo je slična statistika za rak u dječjoj dobi u SAD-u.
U Kanadi sada imamo jedno od desetero djece oboljelo od astme.
To je četverostruki porast.
Opet, slična je priča diljem svijeta.
U SAD-u je
vjerojat